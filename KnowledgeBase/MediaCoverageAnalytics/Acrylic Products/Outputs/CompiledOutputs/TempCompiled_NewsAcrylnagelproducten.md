
Here are the metadata and reference of the article content below:
# Title: Waarom je extra voorzichtig moet zijn met gelnagels
## Media outlet: Libelle
### Author: Ella Vermeulen
### Date: June 15, 2024

Page 1 of 2
Waarom je extra voorzichtig moet zijn met gelnagels
Waarom je extra voorzichtig moet zijn met gelnagels
libelle.nl
15 juni 2024 zaterdag 03:26 PM GMT
Copyright 2024 DPG Media B.V. All Rights Reserved
Length: 350 words
Byline: Ella Vermeulen
Body
Bij mooie gelnagels denk je niet zo snel aan ooit geen nieuwe knie kunnen krijgen, maar toch is er een verband.
TikTok kan een bron van desinformatie zijn, maar soms komt er iets langs waar een bron van waarheid inzit. Zoals 
het filmpje van Vicky Dorhout Mees.
Daarin zegt ze: "Ik heb iets gehoord over gellak. Het schijnt dat je lichaam een soort van allergie ontwikkelt, 
waardoor je later geen kunstheup of kunstknie kunt krijgen. Is dat echt zo?"
Allergie door gelnagels
Ja en nee. In  gelnagels, gellak en acrylnagels zitten methacrylaten. Die zorgen ervoor dat de lak af onder UV-licht 
afhardt. Je kunt er echter allergisch voor worden, net als voor nagellijm waar cyanoacrylaten inzitten.
Jeuk en uitslag
Zo'n allergie kan jeuk en uitslag veroorzaken, niet alleen op je handen, maar ook op de rest van je lichaam. Heb je 
longklachten, dan kunnen die door de allergie verergeren.
Grote impact
Omdat methacrylaten ook worden gebruikt in medische producten als tandvullingen, kunstgebitten, orthopedisch 
botcement, bepaalde heup- en knieprotheses, glucosesensors en  insulinepompen, kun je die niet meer verdragen 
als je een methacrylatenallergie te pakken hebt, aldus HLN's wetenschapsexpert Martijn Peters. Dan moet er dus 
een minder voor de hand liggend alternatief worden gezocht.
Pas op met thuiskits
Page 2 of 2
Waarom je extra voorzichtig moet zijn met gelnagels
Het gaat niet bij iedereen mis, het risico is het grootst als gelnagels niet goed uitharden en de methacrylaten de 
nagel en huid binnendringen. Laat gelnagels dan ook bij voorkeur zetten in een professionele salon met een dito 
UV-apparaat, of beter nog: gebruik gewone nagellak en lak een keertje extra.
Gewone nagellak
Wil je helemaal op zeker spelen, kies dan nagellakken die vrij zijn van schadelijke chemicaliën, zoals 
formaldehyde, tolueen en DBP. Néonail heeft vegan lakken op plantaardige basis, net als Sally Hansen en Inglot. 
Voor de liefhebbers van de gellak-look: Pink Gellac.
Je hebt vast weleens last van velletjes rondom je nagels. Als je er aan pulkt, kunnen wondjes ontstaan. 
Nagelstylist Tilly Westerveld legt uit hoe je de vervelende velletjes verhelpt én voorkomt.
Bron: Het Laatste Nieuws
Load-Date: January 22, 2025
End of Document
---
Here are the metadata and reference of the article above:
Media outlet: Libelle
Author: Ella Vermeulen
Date: June 15, 2024
Title: Waarom je extra voorzichtig moet zijn met gelnagels
---


Here are the metadata and reference of the article content below:
# Title: Waarom moet je oppassen met gelnagels? "Stop met DIY-kits te kopen online"
## Media outlet: Het Laatste Nieuws
### Author: Liesbeth de Corte
### Date: June 15, 2024

Page 1 of 2
Waarom moet je oppassen met gelnagels? "Stop met DIY-kits te kopen online"
Waarom moet je oppassen met gelnagels? "Stop met DIY-kits te kopen 
online"
Het Laatste Nieuws
15 juni 2024 zaterdag
Copyright 2024 De Persgroep Publishing N.V. All Rights Reserved
Section: NEWS
Length: 863 words
Byline: Liesbeth De Corte
Body
"Is het waar dat je door gellak later geen kunstheup meer kunt krijgen?" Enkele dagen geleden stelde een bezorgde 
Nederlandse vrouw die vraag op TikTok. Intussen houdt ze meer dan 600.000 mensen in de ban. Op het eerste 
gezicht klinkt de vraag nogal gek, want wat is de link tussen gellak en protheses? Toch zit er volgens onze HLN-
wetenschapsexpert Martijn Peters iets in."
Oh my god
. Als dit zo is, word ik helemaal gek." Op TikTok circuleert een filmpje van de Nederlandse Vicky Dorhout Mees. 
Daarin zegt ze: "Ik heb iets gehoord over gellak. Het schijnt dat je lichaam een soort van allergie ontwikkelt, 
waardoor je later geen kunstheup of kunstknie kunt krijgen. Is dat echt zo?"Intussen is de TikTok-video van Vicky al 
meer dan 600.000 keer bekeken. Ook onze wetenschapsexpert Martijn Peters zag de video voorbijkomen. Hij legt 
helder uit wat juist het probleem is."Eerst moet je weten dat er in gelnagels, gellak en acrylnagels bepaalde stofjes 
zitten, genaamd methacrylaten. Die bouwblokjes zullen, als je ze onder uv-licht houdt, samen kettingen vormen. 
Hierdoor ontstaat een verharde laag op je nagel. Maar met wat pech ontwikkel je een allergie voor die 
methacrylaten", legt Peters uit. "Dat kan trouwens ook bij nagellijm gebeuren, daar zitten cyanoacrylaten in."Een 
allergie voor methacrylaten gaat gepaard met een aantal klachten. Peters: "Het kan zijn dat je nagels loskomen en 
dat je een rode, jeukende uitslag krijgt. Meestal zit die uitslag rond je vingertoppen, maar omdat je met je handen 
vaak je hele lichaam aanraakt, kan je overal op je lijf huiduitslag krijgen. In zeldzame gevallen kan je zelfs 
ademhalingsproblemen ontwikkelen. Heb je bijvoorbeeld astma? Dan kunnen je astmaklachten verergeren door je 
allergie voor methacrylaten."Wat is dan exact de link met een kunstheup, zoals aangehaald wordt in de TikTok-
video? Wel, het lastige is dat de methacrylaten niet alleen in kunstnagels zitten, maar ook in een heleboel andere 
medische producten. "Denk maar aan tandvullingen, kunstgebitten, orthopedisch botcement, bepaalde heup- en 
knieprotheses, glucosesensors, insulinepompen, ... Zodra je een methacrylatenallergie te pakken hebt, kan je al die 
zaken niet meer verdragen.""In een wetenschappelijk tijdschrift was er bijvoorbeeld een casestudie van een vrouw 
Page 2 of 2
Waarom moet je oppassen met gelnagels? "Stop met DIY-kits te kopen online"
die door haar gelnagels een allergie ontwikkelde. Ze gaf haar kunstnagels op en alles ging goed, tot ze enkele 
jaren later een tandimplantaat liet plaatsen. Daar zitten ook methacrylaten in, en dus reageerde ze er bijzonder 
slecht op", vertelt Peters. "In zulke gevallen moet je dan op zoek gaan naar alternatieven."Wie kan zo'n allergie 
ontwikkelen?Onderzoek naar allergieën voor methacrylaten is nog redelijk nieuw, zegt Peters. "Uit een groot 
Europese studie bij 18.000 mensen bleek dat meer dan 1 procent van de mensen deze allergie heeft. Andere 
Britse, Amerikaanse en Europese rapporten eindigen rond de 2 à 3 procent. Men ziet trouwens ook een toename 
van het aantal gevallen in de laatste jaren.""Niet bij iedereen treedt een allergische reactie even snel op", vertelt 
onze wetenschapsexpert. "De ene laat twee keer gelnagels zetten en hangt eraan, een ander krijgt pas een 
allergische reactie na tien jaar. Al zie je het vaker voorkomen bij nagelstylisten." Tegelijk moeten we niet 
panikeren. Zolang de gellak, gelnagels of acrylnagels op een correcte manier is aangebracht, is er niet meteen 
een probleem, benadrukt Peters. Het gaat pas fout als je het product niet correct uithardt. "Dan kunnen de 
bouwblokjes die geen kettingen vormden, die methacrylaten, je huid en nagel binnendringen en kan je dus een 
allergische reactie krijgen."<sub>(Lees verder onder de foto.)</sub>"Reden te meer om niet zelf aan de slag te 
gaan, volgens experten. Stop met DIY-kits te kopen online. Anders heb je misschien een uv-lamp die niet correct 
werkt en zit je met de gebakken peren." Wil je echt op veilig spelen, dan raadt Peters aan om voor gewone 
nagellak te kiezen. "Ja, die moet je vlugger vervangen. Maar dan is het risico op een allergie onbestaande."Wie 
toch per se kunstnagels wil, gaat het best langs bij een professional in een nagelsalon. "Tegenwoordig bieden 
sommige cosmetische bedrijven ook nagelproducten aan die minder methacrylaten bevatten. Ze laten 
bijvoorbeeld hydroxyethylmethacrylaat (HEMA) weg. Je kan dus vragen aan je nagelstylist of die gellak zonder 
HEMA gebruikt."Voor professionals heeft de wetenschap ook nog advies. "Zij gebruiken best de juiste 
handschoenen. Acrylaten penetreren in amper enkele minuten handschoenen van vinyl of latex, maar 
handschoenen van nitril zijn veilig. Wereldwijd raden dermatologen ook aan om die handschoenen om de dertig 
minuten te vervangen. Je moet ze dan op de correcte manier uittrekken, zonder ze nog aan te raken, om contact 
met je eigen huid en die van de klant te vermijden."Lees ook:
Nagelstylisten in ons land hebben het ongelooflijk druk. "Maar de Belg wil geen lange, valse kunstnagels"
"Blijft veel langer dan klassieke manicure." Sociale media zijn in de ban van nieuwe maar controversiële 
nageltrend
Deze 6 skincareproducten zijn weggegooid geld. Dermatoloog legt uit: "Alleen deze ingrediënten beschermen 
tegen rimpels"
(+)
Load-Date: June 15, 2024
End of Document
---
Here are the metadata and reference of the article above:
Media outlet: Het Laatste Nieuws
Author: Liesbeth de Corte
Date: June 15, 2024
Title: Waarom moet je oppassen met gelnagels? "Stop met DIY-kits te kopen online"
---


Here are the metadata and reference of the article content below:
# Title: TikTok waarschuwt voor acrylatenallergie, maar kun je allergisch zijn voor kunstnagels?
## Media outlet: Het Belang van Limburg
### Author: Camille van Puymbroeck
### Date: June 17, 2024

Page 1 of 2
TikTok waarschuwt voor acrylatenallergie, maar kun je allergisch zijn voor kunstnagels?
TikTok waarschuwt voor acrylatenallergie, maar kun je allergisch zijn voor 
kunstnagels?
Het Belang van Limburg
17 juni 2024 maandag
Copyright 2024 Mediahuis N.V. All Rights Reserved
Section: NEWS
Length: 757 words
Byline: Camille Van Puymbroeck
Body
Nepnagels, ze zien er mooi uit, en niet in het minst op sociale media. Al circuleert op Tiktok nu ook een 
waarschuwing: acrylatenallergie is er hot topic. Maar betekent dat dat kunstnagels niet zonder risico zijn? Wij 
vroegen aan twee huiddokters wat de allergie precies inhoudt en of je er iets aan kunt doen.
Om te begrijpen wat de allergie precies inhoudt, loont het de moeite om eerst en vooral te kijken naar acrylaten an 
sich. "Acrylaten zijn een groep van chemische stoffen die vaak zitten in producten als bindmiddel of filmvormer, 
bijvoorbeeld in verf op waterbasis, nagellak, gelnagels, acrylnagels of zelfs brilmonturen", zegt dr. Griet Voet van 
Clinique Dermatologie Gent. Ze zorgen ervoor dat een stof uithardt. 
Niet ieder acrylaat is gelukkig gelijk geschapen en heeft het potentieel om evenveel reactie uit te lokken.
"Bij acrylaten zijn het meestal de monomeren en niet de polymeren die gevoeligheid veroorzaken. Monomeren zijn 
de bouwstenen van de polymeren en het zijn die kleine partikels die bij de allergiereactie een belangrijke rol 
spelen. Ze dringen namelijk makkelijker door in de huid."
Wat moet ik smeren, dokter? Deze 12 beautymerken werden opgericht door artsen of wetenschappers
"Een acrylatenallergie is een vorm van contactallergie", weet Dr. Sven Lanssens van Dermatologie Landegem. 
"Dat is een reactie die wordt uitgelokt door herhaald contact met een bepaalde stof en die zich vertaalt in een 
jeukende, rode, gezwollen, schilferende en soms zelfs klovende huid op de plaats van contact. Ook parfum en 
nikkel geven bijvoorbeeld dikwijls contactallergieën."
In het geval van een acrylatenallergie door kunstnagels verschijnt de uitslag rond de vingernagels en in sommige 
gevallen is zelfs de huid onder de nagel gezwollen. "Zo'n allergie ontstaat van de ene dag op de andere: na 
veelvuldig contact besluit je immuunsysteem plots om in te grijpen en vervolgens ben je vaak voor de rest van je 
Page 2 of 2
TikTok waarschuwt voor acrylatenallergie, maar kun je allergisch zijn voor kunstnagels?
leven allergisch. Helaas kan je, buiten het vermijden van herhaalde blootstelling, niets doen om een contactallergie 
te vermijden."
Behandelen?
Merk je dat je allergisch bent voor acrylaten, dan is de eerste stap om je kunstnagels door een professional te 
laten verwijderen. Het contactallergeen vermijden is tenslotte de enige manier om nieuwe reacties te vermijden.
Zo krijg je altijd je zin
Vervolgens is het tijd voor een bezoekje aan de dokter of dermatoloog.
"De symptomen van deze aandoening zijn te behandelen met sterke cortisonezalven en onderhoudende zalven 
zoals tacrolimus en pimecrolimus. In erge gevallen kan er zelfs medicatie voorgeschreven worden", zegt dr. Griet 
Voet. "Die nemen de oorzaak van de aandoening echter niet weg en het is dan ook belangrijk om een 
contactallergietest uit te voeren."
"Daarbij worden lage concentraties van diverse allergenen met plakkers op de rug gekleefd. Vaak worden deze op 
maandag aangebracht, op woensdag wordt de eerste aflezing gedaan en op vrijdag kan het finale oordeel geveld 
worden. Een positieve test gaat gepaard met een huidreactie ter hoogte van desbetreffende stof. Bij deze test 
kunnen niet enkel acrylaten maar ook parfums, zepen, conserveermiddelen, rubber, nikkel en andere stoffen 
getest worden om zeker te zijn van de boosdoener."
Nagelstylisten versus klanten
In het geval van nagelproducten in het bijzonder komen acrylaten volgens dr. Voet vooral voor in de nog niet 
uitgeharde lak, dus wanneer de lak nog onbehandeld op de nagel zit. Daardoor komen contactallergieën volgens 
haar vaker voor bij nagelstylisten dan bij zij die gelnagels laten zetten.
Nog geen 6 euro voor een flacon. Onze redactrice test de parfums van Zeeman, Primark en Kruidvat
"Ook zij kunnen inderdaad een contactallergie ontwikkelen", bevestigt dr. Lanssens. "Handschoenen helpen, maar 
beschermen nooit 100%. Ook een goede afzuiging kan helpen en is sowieso essentieel want de acrylaten kunnen 
zich in de lucht verspreiden, waardoor je bijvoorbeeld contacteczeem in het gezicht kan krijgen of zelfs in de longen 
door inademing."
Wil je allergische reacties door acrylaten in de toekomst vermijden, dan kies je volgens dr. Lanssens best voor 
acrylaatvrije nagelproducten. Ook professionele blootstelling aan acrylaten, van toepassing voor zij die 
bijvoorbeeld als drukker of verver tewerkgesteld zijn, mag niet over het hoofd gezien worden in het geval van een 
allergie.
Nog geen 6 euro voor een flacon. Onze redactrice test de parfums van Zeeman, Primark en Kruidvat
Zo krijg je altijd je zin
Wat moet ik smeren, dokter? Deze 12 beautymerken werden opgericht door artsen of wetenschappers
Load-Date: June 17, 2024
End of Document
---
Here are the metadata and reference of the article above:
Media outlet: Het Belang van Limburg
Author: Camille van Puymbroeck
Date: June 17, 2024
Title: TikTok waarschuwt voor acrylatenallergie, maar kun je allergisch zijn voor kunstnagels?
---


Here are the metadata and reference of the article content below:
# Title: Huh: later geen kunstknie kunnen krijgen vanwege je gelnagels!? Zó zit het
## Media outlet: Flair
### Author: Ella Vermeulen
### Date: June 17, 2024

Page 1 of 2
Huh: later geen kunstknie kunnen krijgen vanwege je gelnagels!? Zó zit het
Huh: later geen kunstknie kunnen krijgen vanwege je gelnagels!? Zó zit het
flair.nl
17 juni 2024 maandag 01:36 PM GMT
Copyright 2024 DPG Media B.V. All Rights Reserved
Length: 385 words
Byline: Libelle - Ella Vermeulen
Body
Bij mooie gelnagels denk je niet zo snel aan ooit geen nieuwe knie kunnen krijgen, maar toch is er een verband.
Dit artikel is afkomstig uit Libelle. Elke dag verschijnt een selectie van de beste artikelen uit Libelle, Margriet en Flair 
op Flair.nl. Daar lees je hier meer over.
TikTok kan een bron van desinformatie zijn, maar soms komt er iets langs waar een bron van waarheid inzit. Zoals 
het filmpje van Vicky Dorhout Mees.
De tekst gaat verder onder de TikTok-video.
Daarin zegt ze: "Ik heb iets gehoord over gellak. Het schijnt dat je lichaam een soort van allergie ontwikkelt, 
waardoor je later geen kunstheup of kunstknie kunt krijgen. Is dat echt zo?"
Allergie door gelnagels
Ja en nee. In  gelnagels, gellak en acrylnagels zitten methacrylaten. Die zorgen ervoor dat de lak af onder UV-licht 
afhardt. Je kunt er echter allergisch voor worden, net als voor nagellijm waar cyanoacrylaten inzitten.
Jeuk en uitslag
Zo'n allergie kan jeuk en uitslag veroorzaken, niet alleen op je handen, maar ook op de rest van je lichaam. Heb je 
longklachten, dan kunnen die door de allergie verergeren.
Grote impact
Omdat methacrylaten ook worden gebruikt in medische producten als tandvullingen, kunstgebitten, orthopedisch 
botcement, bepaalde heup- en knieprotheses, glucosesensors en  insulinepompen, kun je die niet meer verdragen 
Page 2 of 2
Huh: later geen kunstknie kunnen krijgen vanwege je gelnagels!? Zó zit het
als je een methacrylatenallergie te pakken hebt, aldus HLN's wetenschapsexpert Martijn Peters. Dan moet er dus 
een minder voor de hand liggend alternatief worden gezocht.
Pas op met thuiskits
Het gaat niet bij iedereen mis, het risico is het grootst als gelnagels niet goed uitharden en de methacrylaten de 
nagel en huid binnendringen. Laat gelnagels dan ook bij voorkeur zetten in een professionele salon met een dito 
UV-apparaat, of beter nog: gebruik gewone nagellak en lak een keertje extra.
Gewone nagellak
Wil je helemaal op zeker spelen, kies dan nagellakken die vrij zijn van schadelijke chemicaliën, zoals 
formaldehyde, tolueen en DBP. Néonail heeft vegan lakken op plantaardige basis, net als Sally Hansen en Inglot. 
Voor de liefhebbers van de gellak-look: Pink Gellac.
Je hebt vast weleens last van velletjes rondom je nagels. Als je er aan pulkt, kunnen wondjes ontstaan. 
Nagelstylist Tilly Westerveld legt uit hoe je de vervelende velletjes verhelpt én voorkomt.
Bron: Het Laatste Nieuws
Load-Date: January 22, 2025
End of Document
---
Here are the metadata and reference of the article above:
Media outlet: Flair
Author: Ella Vermeulen
Date: June 17, 2024
Title: Huh: later geen kunstknie kunnen krijgen vanwege je gelnagels!? Zó zit het
---


Here are the metadata and reference of the article content below:
# Title: Kunstnagelallergie kan vervelende gevolgen hebben: dit wil je erover weten
## Media outlet: Margriet
### Author: Lisa Manche
### Date: June 28, 2024

Page 1 of 2
Kunstnagelallergie kan vervelende gevolgen hebben: dit wil je erover weten
Kunstnagelallergie kan vervelende gevolgen hebben: dit wil je erover weten
margriet.nl
28 juni 2024 vrijdag 09:44 AM GMT
Copyright 2024 DPG Media B.V. All Rights Reserved
Length: 518 words
Byline: Lisa Manche
Body
Nepnagels laten je handen er verzorgd en mooi uitzien. Niet gek dus, dat veel mensen acrylnagels, gelnagels of 
gelnagellak (laten) zetten om extra lang te genieten van mooie nagels. Maar zijn kunstnagels eigenlijk wel zo 
onschuldig als ze lijken?
In nagelproducten zoals acrylnagels, gelnagels of gelnagellak zitten acrylaten. Dit zijn de stoffen die ervoor 
zorgen dat het product hard wordt en goed blijft zitten. Acrylaten hebben verschillende namen, maar de meest 
gebruikte in gelnagellak zijn HEMA en Di-HEMA. Zij zorgen ervoor dat een vloeibaar product kan uitharden. Bij 
gelnagels en gelnagellak gebeurt dat onder een UV-Led lamp.
Acrylatenallergie
Bij die acrylaten zit een probleem, want sommige mensen ontwikkelen er een allergie voor. En deze 
acrylatenallergie kan vervelende gevolgen hebben. KASSA deed onderzoek naar kunstnagels en de allergie die 
je kunt ontwikkelen en sprak met Thomas Rustemeyer. Hij is professor Dermatologie en Allergologie aan het 
Amsterdam UMC en ziet veel patiënten met acrylatenallergie door het gebruik van nagelproducten.
Symptomen
Rustemeyer vertelt dat een allergie voor acrylaten wordt opgebouwd wanneer het product in contact komt met de 
huid. Je kunt dan een allergische reactie krijgen, waarbij je last krijgt van roodheid, schilfers, kloven en 
gevoeligheid op je vingers. Maar ook ademhalingsproblemen zijn een symptoom. Als de lak nog niet is uitgehard, 
kunnen kleine acrylaatdeeltjes in de huid komen. Je immuunsysteem ziet deze deeltjes onterecht als vijand en 
reageert erop. En het vervelendste: ben je eenmaal allergisch, dan kom je er niet meer van af.
Page 2 of 2
Kunstnagelallergie kan vervelende gevolgen hebben: dit wil je erover weten
Problemen bij medische behandelingen
Albert Feilzer, van ACTA (Academisch Centrum Tandheelkunde Amsterdam) vertelt aan KASSA dat ook hij een 
stijging ziet in het aantal mensen met een acrylatenallergie. Hij maakt zich zorgen, omdat deze allergie niet alleen 
maar voor rode en pijnlijke vingers zorgt. Acrylaten worden namelijk ook in veel medische behandelingen gebruikt. 
Denk aan behandelingen bij de tandarts, zoals vullingen en een kunstgebit. Met een allergie kan je lichaam dus 
ook hier niet tegen.
Maar dat is niet alles: ook in pacemakers, verschillende soorten prothesen, botcement, elektroden om een 
hartfilmpje te maken, coating van implantaten, gehoorapparaten, wondverbanden, glucosesensoren bij diabetes, 
insulinepompsystemen en nóg meer behandelingen zitten acrylaten.
Netjes werken
Tandarts en docent tandheelkunde Albert Feilzer vertelt aan Folia dat de stoffen vrijwel niet door de nagel heen 
kunnen komen, maar dat het met name mis gaat bij het terugduwen van de nagelriemen en het losweken van de 
lak met aceton. De barrière van je huid en nagels wordt dan doorbroken, waardoor de stoffen gemakkelijker naar 
binnen kunnen komen.
Maar door netjes te werken met de producten wordt de kans wel kleiner om een allergie te ontwikkelen. Loes 
Rikkers van de opleiding nagelstylisten Arch Academy legt aan KASSA uit dat het risico vermindert als je je 
nagels laat doen door een professionele nagelstylist met voldoende kennis van zaken. Helaas is er nog geen 
alternatief voor producten zonder acrylaten.
Load-Date: January 22, 2025
End of Document
---
Here are the metadata and reference of the article above:
Media outlet: Margriet
Author: Lisa Manche
Date: June 28, 2024
Title: Kunstnagelallergie kan vervelende gevolgen hebben: dit wil je erover weten
---


Here are the metadata and reference of the article content below:
# Title: Kan gellak er echt voor zorgen dat je later geen nieuwe heup of knie kunt krijgen? De Amphia-orthopeed legt het uit
## Media outlet: Brabants Dagblad
### Author: Romy Vogel
### Date: July 15, 2024

Page 1 of 2
Kan gellak er echt voor zorgen dat je later geen nieuwe heup of knie kunt krijgen? De Amphia-orthopeed legt 
het uit
Kan gellak er echt voor zorgen dat je later geen nieuwe heup of knie kunt 
krijgen? De Amphia-orthopeed legt het uit
Brabants Dagblad.nl
15 juli 2024 maandag 04:00 PM GMT
Copyright 2024 DPG Media B.V. All Rights Reserved
Length: 636 words
Byline: Romy Vogel
Body
BREDA - Op verschillende socialmediakanalen gingen de afgelopen tijd video's rond over de risico's van het 
gebruik van gellak. Het gebruik van dit type nagellak zou er namelijk toe kunnen leiden dat je door een allergie 
later geen protheses kunt krijgen, bijvoorbeeld een nieuwe heup of knie. Althans, zo klinkt het in de video's. Experts 
leggen uit hoe het zit.
Vicky vraagt zich in een video af of mensen last kunnen krijgen van een allergie en daardoor later geen protheses 
meer kunnen krijgen door het gebruik van gellak. De video op TikTok is al meer dan 871.000 keer bekeken. Onder 
de video staan uiteenlopende reacties.
Zo reageert Amber: 'Deze allergie komt weinig voor als je naar een goede nagelstyliste gaat. Helaas komt het nu 
veel vaker voor omdat mensen zonder enige kennis zelf gaan klooien. Met name wanneer het op de huid komt.' En 
Laura heeft zelfs last van deze gellakallergie: 'Ik kreeg na twee jaar gebruik van gellak en Biab (middel waarmee 
een nagel verdikt of verlengd kan worden, red.) ook ineens een allergische reactie waardoor mijn nagels loslieten 
van het nagelbed. Dit duurde een jaar om fatsoenlijk te genezen en ik kan het nu nooit meer dragen.'
Hoe zit het nu werkelijk met deze allergie?
Volgens Stefan Bolder, orthopedisch chirurg in het Amphia ziekenhuis in Breda, is het gebruik van gellak veilig 
zolang het correct wordt toegepast op gezonde nagels. ,,Gellak bevat acrylaatmonomeren. Deze worden 
bijvoorbeeld ook gebruikt als vulling in de tandheelkunde, in hoorapparaten en ook als botcement om bepaalde 
typen protheses vast te zetten", vertelt de orthopeed. ,,Gellak moet goed worden aangebracht en uitgehard. Als dit 
Page 2 of 2
Kan gellak er echt voor zorgen dat je later geen nieuwe heup of knie kunt krijgen? De Amphia-orthopeed legt 
het uit
niet goed gebeurt, dan kan het contact met de monomeren een contactallergie veroorzaken. Dit herken je aan 
roodheid, pijn en jeuk."
Kan je last van deze allergie krijgen met gellak van Pink Gellac?
Veel meiden reageren onder de video van Vicky met de vraag of je last kunt krijgen van deze allergie als je 
gebruikmaakt van de lak van Pink Gellac. Thera Strietman-Stein, ceo van Pink Gellac, geeft aan dat allergieën 
kunnen ontstaan wanneer er onzorgvuldig gelakt wordt, en ook door gebruik van goedkope gellak die niet voldoet 
aan de Europese wet- en regelgeving. ,,Toen er enkele jaren terug signalen kwamen dat HEMA-acrylaat 
(hydroxyethylmethacrylaat, red.) voor allergische reacties zou kunnen zorgen, is Pink Gellac gestart met de 
overgang naar een HEMA-vrije formule. Hier zitten nog steeds acrylaten in (deze geven de lak de harde 
eigenschap), maar de kans op een allergie bij deze ingrediënten is veel kleiner", aldus Strietman-Stein.
De enige producten van het merk die nog HEMA-acrylaten bevatten, zijn enkele basecoats. ,,We communiceren 
duidelijk wat de veiligheidswaarschuwingen zijn en dat deze producten bedoeld zijn voor professioneel gebruik. 
Ook deze producten zullen in de komende maanden vervangen worden door een HEMA-vrij alternatief", Het 
gebruik van deze producten is veilig zolang de gebruikersinstructies gevolgd worden.
Kun je nog wel een prothese krijgen met deze allergie?
Als je een contactallergie hebt, kun je soms klachten ervaren na het plaatsen van een implantaat. ,,Dit komt doordat 
een prothese met botcement onder de huid wordt geplaatst. Maar als je een ernstige allergie hebt voor stoffen in 
gelnagellak, is het belangrijk dit te melden voor een protheseoperatie" zegt ortopeed Bolder. Maar wees niet bang, 
zegt Bolder, want zelfs dan kun je een prothese krijgen, maar dan zonder botcement.
Tips voor mensen die zelf hun nagels verzorgen
Een contactallergie ontwikkelt zich door herhaaldelijk direct contact. Sommige mensen zijn gevoeliger dan anderen. 
Bolder: ,,Als je eenmaal een allergie hebt ontwikkeld, raak je die nooit meer kwijt. Daarom is het zo belangrijk dat 
mensen beschermd worden, zodat ze niet allergisch kunnen worden."
Load-Date: September 26, 2024
End of Document
---
Here are the metadata and reference of the article above:
Media outlet: Brabants Dagblad
Author: Romy Vogel
Date: July 15, 2024
Title: Kan gellak er echt voor zorgen dat je later geen nieuwe heup of knie kunt krijgen? De Amphia-orthopeed legt het uit
---


Here are the metadata and reference of the article content below:
# Title: Is gellak slecht voor je nagels? Dit moet je weten volgens beauty-experts
## Media outlet: Eindhovens Dagblad
### Author: Anneloes Tas
### Date: August 25, 2024

Page 1 of 2
Is gellak slecht voor je nagels? Dit moet je weten volgens beauty-experts
Is gellak slecht voor je nagels? Dit moet je weten volgens beauty-experts
Eindhovens Dagblad.nl
25 augustus 2024 zondag 05:15 PM GMT
Copyright 2024 DPG Media B.V. All Rights Reserved
Length: 873 words
Byline: Anneloes Tas
Body
Mooi gelakte nagels sieren de handen. Met 'gewone' nagellak van de drogist kan het een gepriegel zijn om tot het 
gewenste resultaat te komen, en vaak valt er niet lang van te genieten. Gellak daarentegen ziet er strak uit en blijft 
wekenlang mooi. Maar is dat wel goed voor je nagels? ,,Schade ontstaat als gellak verkeerd wordt aangebracht of 
verwijderd.''
Je nagels mooi lakken is al een kunst op zich, maar zie ze vervolgens ook maar eens mooi te houden.  Het is een 
van de redenen waarom veel vrouwen dol zijn op gellak.  ,,Dat is veel sterker dan nagellak, maar flexibeler dan 
kunstnagels zoals acryl. En het geeft de nagels een natuurlijke uitstraling'', zegt Jessica Scholten, oprichter van 
nagelstudio Lakwerk en nagelstylist voor vele BN'ers.
,,Je handen zien er perfect gelakt uit en het effect houdt zeker twee, vaak wel drie weken aan'', vult Stephanie 
Litjens aan. Zij is mede-eigenaar van de Soap Treatment Stores.
Omstreeks 2010 verscheen de gellak op de markt, geïnspireerd door de uitstraling en lange houdbaarheid van 
kunstnagels. Het verschil met gewone nagellak die je gewoon bij de drogist koopt? Gellak moet onder een lamp 
(UV- of LED-licht) uitharden om te hechten. Daarna zijn de nagels direct hard en droog. Geen gewapper met de 
handen en geen risico op barstjes, zoals bij gewone nagellak. Het laagje maakt de eigen nagels ook wat dikker, 
gladder en langdurig glanzend. Zonder ze te verlengen verbloemt gellak perfect afgekloven, lelijke nagels.
Bovenste laag moet zorgvuldig worden afgevijld
Maar is dat wel goed voor de conditie van je nagels, zo'n gellakbehandeling? ,,Gellak op zichzelf is niet slecht voor 
nagels, het geeft vooral schade als het niet goed wordt aangebracht of verkeerd wordt verwijderd'', weet Scholten, 
die al op haar 12de kunstnagels droeg en nu op haar 32ste nog steeds gezonde nagels heeft.
Page 2 of 2
Is gellak slecht voor je nagels? Dit moet je weten volgens beauty-experts
Aangezien gellak moet uitharden onder een lamp kun je het erna niet makkelijk met remover verwijderen, zoals dat 
bij gewone nagellak wel kan. Het afnemen moet nauwkeurig gebeuren om de nagels niet te beschadigen. ,,Wij 
vijlen eerst voorzichtig de bovenste laag, de topcoat, eraf'', legt Scholten uit. ,,Niet met een elektrische vijl maar met 
de hand, om controle te houden tot hoe ver je vijlt. Erna is de laklaag ontvankelijker voor aceton, het oplosmiddel.''
Ze raadt wel aan om dat door een professional te laten doen. ,,Ik merk dat mensen nonchalant worden er aan gaan 
pulken. Maar dat geeft juist schade.'' Litjens: ,,Het afweken in de salon is weliswaar tijdrovend, maar wel het 
behoud van je nagels. Wij merken dat klanten het ook als een moment van ontspanning zien, lekker met een kop 
koffie en magazine erbij.''
Werken met doe-het-zelfsets kent risico's
Toch zijn er sinds kort ook doe-het-zelfsets beschikbaar, compleet met lamp, om thuis als een pro aan de slag te 
gaan. Scholten heeft daar een dubbel gevoel bij. ,,Het blijft een chemisch product, dan is voorzichtigheid geboden. 
Zonder kennis en ervaring maak je al snel fouten, waardoor je de nagelconditie aantast. Te ver doorvijlen maakt 
de nagelplaat bijvoorbeeld dunner en zwakker. Ook mag gellak de huid niet raken, zoals bij de nagelriemen: zo'n 
uitschieter gebeurt al snel als je zelf lakt.''
Als gellak keer op keer de huid raakt, kun je op den duur een acrylatenallergie ontwikkelen, waarschuwt Scholten. 
,,Die is te herkennen aan roodheid en zwellingen of eczeem rondom de nagels. Deze allergie komt de laatste tijd 
opvallend vaker voor. Die bouwt zich geleidelijk op, waarna je nooit meer gellak op je nagels kunt dragen.''
Litjens is enthousiast over de doe-het-zelftechniek, maar krijgt er veel vragen over. ,,Wij horen in de salons steeds 
vaker: 'Ik heb een set gekocht maar weet niet goed hoe ik het goed moet aanbrengen en lakken. Kunnen jullie mij 
helpen?' We hebben daarom een service van 15 minuten ontwikkeld, om uitleg te geven.''
Niks duurt eeuwig
Gellak houdt op de vingernagels tot maximaal drie weken. Teennagels groeien langzamer dus voor je voeten heb je 
zes tot acht weken plezier van je lak. Na verloop van tijd ontstaat een uitgroei bij de rand: de laklaag groeit met de 
nagel mee. Scholten: ,,Gebruik je je nagels als gereedschap, bijvoorbeeld om blikjes of een sleutelhanger te 
openen of als je afwast en schoonmaakt zonder handschoenen, dan gaan kwaliteit, kleur, glans en hechting sneller 
achteruit. Verzorg ook dagelijks goed je handen en nagels. Breng elke avond langs de nagelrand een 
nagelriemolie aan. Dan zal de gellak minder snel loslaten.''
Gelukkig kan een beetje schade aan de nagels zelf geen kwaad. ,,Ze zijn van niet levend materiaal - keratine - en 
de nieuwe nagel die aangroeit heeft niets te maken met de nagel die je nu op je vingers hebt.''
Nog goed om te weten, aangezien gellak ook onder tieners populair is: er is geen wettelijke vastgestelde leeftijd 
voor het aanbrengen van gellak, maar de meeste salons hanteren een minimale leeftijd van 18 jaar. De huid van 
kinderen is nog volop in de groei.
Wat kost gellak?
Een gellakbehandeling duurt ongeveer een uur en anderhalf uur als de oude laag eerst verwijderd moet worden. 
Prijzen beginnen bij 50 euro (enkel verwijderen vanaf 30 euro). Goede gellak-sets voor thuis vind je bij merken als 
Pink Gellac, Néonail en Manucurist Paris (vanaf 90 euro).
Load-Date: November 5, 2024
End of Document
---
Here are the metadata and reference of the article above:
Media outlet: Eindhovens Dagblad
Author: Anneloes Tas
Date: August 25, 2024
Title: Is gellak slecht voor je nagels? Dit moet je weten volgens beauty-experts
---


Here are the metadata and reference of the article content below:
# Title: Artsen maken zich zorgen om gellak: het kan voor een hele onhandige allergie zorgen
## Media outlet: Metronieuws
### Author: Anonymous
### Date: October 29, 2024

Page 1 of 2
Artsen maken zich zorgen om gellak: het kan voor een hele onhandige allergie zorgen
Artsen maken zich zorgen om gellak: het kan voor een hele onhandige 
allergie zorgen
Metronieuws.nl
29 oktober 2024 dinsdag 11:50 AM GMT
Copyright 2024 Mediahuis Nederland BV Alle rechten voorbehouden
Length: 458 words
Body
In ziekenhuizen melden zich steeds meer mensen die een allergie hebben ontwikkeld voor gellak. Artsen 
waarschuwen om er erg voorzichtig mee te zijn, want het kan de rest van je leven voor problemen zorgen.  
Gellak is  een nagellak  die uitgehard moet worden onder een uv-lamp. Het blijft daardoor veel langer zitten dan 
gewone nagellak. Maar het is niet zonder risico’s.  NOS Stories  deed daar onderzoek naar. „Het gaat om 
acrylaten. Dat zijn chemische stoffen die in potjes gellak zitten. En die zorgen ervoor dat het hard wordt onder zo’n 
lamp”, legt journalist Lisanne van Spronsen uit in het  NOS Radio 1 Journaal .  
‘Je lichaam kan gellak als een vijand zien’ 
Wat er dan precies gevaarlijk is? „Als je het op je nagels smeert, is er niet zoveel aan de hand. Maar wanneer je 
morst, uitschiet, een wondje hebt of de lamp niet krachtig genoeg is, blijft die lak zacht. Je huid kan het dan zien als 
een soort vijand, waardoor het een allergische reactie geeft.” 
Thomas Rustemeyer is dermatoloog in het Amsterdam UMC: „Het zijn echt handige moleculen”, legt hij uit. „Je kunt 
er hoorapparaten, contactlenzen en pacemaker-onderdelen van maken.” En daar ligt precies het gevaar. Want ben 
je door je nagellak allergisch voor die stof geworden? „Dan krijg je bij latere toepassingen, zoals bij de tandarts, 
orthopeed, de KNO-arts of waar dan ook, problemen. En dat is niet nodig.” 
Van de allergie kom je nooit meer af 
Om een voorbeeld te noemen: heb je een gaatje? Dan gebruikt de  tandarts  hetzelfde spul om te vullen. Erg 
vervelend als je er allergisch voor bent. Het nare is dat je nooit meer van die allergie afkomt. Rustemeyer ziet dat 
97 procent van de patiënten met zo’n allergie vrouw is en noemt dat dat komt door gellak.  
Niet alleen artsen, maar ook de vereniging voor allergologen en immunologen zegt dat de toename van mensen 
met zo’n allergie enorm is. Dat komt omdat mensen thuis de gellak gebruiken. Van Spronsen: „Het is veel 
makkelijker om een potje te halen en zelf aan de slag te gaan.” 
Page 2 of 2
Artsen maken zich zorgen om gellak: het kan voor een hele onhandige allergie zorgen
‘Vlekken in gezicht en opgezwollen keel’ 
Lotte heeft zo’n allergie. Ze doet haar verhaal bij het jongerenplatform van de  NOS . „Op een bepaald moment 
kreeg ik ook vlekken in mijn gezicht. En mijn keel begon op te zwellen. Toen werd ik benauwd en kortademig.” Na 
wat zoekwerk online kwam ze erachter dat het door de gellak kwam.  
De reden dat ze een allergische reactie kreeg: de lamp voor het uitharden was niet goed genoeg. Het was een 
goedkopere variant. Doordat ze met haar niet goed uitgeharde nagels in contact met haar gezicht en ogen kwam, 
kreeg ze een heftige allergische reactie. 
Anne is 32 en heeft geen vrienden (meer): ‘Ik ben nu beland in de bijpraat-fase’ 
Er zijn steeds meer 3D-geprinte vuurwapens, wat een reden voor zorgen is 
Graphic
 
Het Huyverwoud met de Danse Macabre. Foto: Efteling
Load-Date: October 30, 2024
End of Document
---
Here are the metadata and reference of the article above:
Media outlet: Metronieuws
Author: Anonymous
Date: October 29, 2024
Title: Artsen maken zich zorgen om gellak: het kan voor een hele onhandige allergie zorgen
---


Here are the metadata and reference of the article content below:
# Title: Allergisch voor gellak? Zo herken je het en dit kun je eraan doen
## Media outlet: Flair
### Author: Jaimy Boer
### Date: October 30, 2024

Page 1 of 2
Allergisch voor gellak? Zo herken je het en dit kun je eraan doen
Allergisch voor gellak? Zo herken je het en dit kun je eraan doen
flair.nl
30 oktober 2024 woensdag 01:00 PM GMT
Copyright 2024 DPG Media B.V. All Rights Reserved
Length: 433 words
Byline: Jaimy Boer
Body
Een frisse kleur op je nagels die wekenlang perfect blijft zitten? Klinkt als een droom, en dat is precies waarom 
gellak zo populair is. Maar let op, er kan een schaduwzijde aan die mooie nagels kleven: je kunt allergisch zijn 
voor de stoffen in gellak.
Wat zit er in gellak?
Bij gellak wordt een laagje nagellak op je nagels aangebracht en onder een uv- of ledlamp uitgehard. Het 
resultaat: stevige, langdurig mooie nagels. Maar die houdbaarheid komt met een keerzijde. Gellak bevat acrylaten, 
chemische stoffen die de lak uitharden onder de lamp. "Die acrylaten zorgen ervoor dat de lak hard wordt, maar 
kunnen ook huidreacties veroorzaken," legt journalist Lisanne van Spronsen uit in het NOS Radio 1 Journaal.
Wat zijn de risico's?
De allergische reactie op gellak ontstaat wanneer je huid in contact komt met onverharde of halfharde lak - 
bijvoorbeeld als je uitschiet, morst of als de lamp niet sterk genoeg is. In zulke gevallen kan je huid de acrylaten als 
een 'vijand' zien, wat een allergische reactie oproept. En het slechte nieuws? Als je eenmaal allergisch bent voor 
deze stoffen, blijft dat meestal zo.
Op de lange termijn kan deze allergie ook een probleem vormen voor je gezondheid. Acrylaten worden namelijk 
niet alleen in gellak gebruikt, maar ook in medische hulpmiddelen zoals contactlenzen, gehoorapparaten en zelfs 
botcement. Een acrylatenallergie kan ervoor zorgen dat je lichaam deze hulpmiddelen afstoot - iets wat je liever 
voorkomt.
Hoe herken je een allergische reactie?
Een allergische reactie door gellak kan zich op verschillende manieren uiten: rode vlekken in je gezicht, een 
opgezwollen keel, kortademigheid of benauwdheid. Krijg je deze klachten na een gellakbehandeling? Stop meteen 
met het gebruik en raadpleeg je arts om verdere maatregelen te bespreken.
Page 2 of 2
Allergisch voor gellak? Zo herken je het en dit kun je eraan doen
Thuis aan de slag? Let op!
Je kunt gellak laten zetten in de salon, maar ook thuis met een doe-het-zelfkit. Klinkt handig, maar er kleven risico's 
aan. Thuis heb je meestal geen professionele apparatuur, zoals een krachtige uv-lamp, waardoor de kans bestaat 
dat je gellak niet goed uithardt. Ook veelgebruikte producten zoals BIAB (builder in a bottle) kunnen problemen 
geven. "Het is nog steeds een chemisch product," waarschuwde nagelstylist Isa al eerder aan Flair. "Als je niet de 
juiste kennis hebt, kan het je nagels beschadigen. Een juiste toepassing is dus cruciaal."
Wil je toch stralende gellaknagels? Zorg dan dat je nagels écht goed uitharden en kies bij voorkeur voor een 
professionele salon. De stylist heeft de juiste tools én kennis om jouw nagels veilig mooi te maken.
Bron: NOS, NPO Radio 1, Metronieuws
Load-Date: January 22, 2025
End of Document
---
Here are the metadata and reference of the article above:
Media outlet: Flair
Author: Jaimy Boer
Date: October 30, 2024
Title: Allergisch voor gellak? Zo herken je het en dit kun je eraan doen
---


Here are the metadata and reference of the article content below:
# Title: Overweeg jij gel- of acrylnagels? Dit zijn de gevaren!
## Media outlet: De Telegraaf
### Author: Eva van Riet, Isabel Kouwenoord
### Date: October 30, 2024

Page 1 of 2
Overweeg jij gel- of acrylnagels? Dit zijn de gevaren! Brein & body
Overweeg jij gel- of acrylnagels? Dit zijn de gevaren!; Brein & body
De Telegraaf.nl
30 oktober 2024 woensdag 11:30 AM GMT
Copyright 2024 Mediahuis Nederland BV All Rights Reserved
Section: VROUW
Length: 561 words
Byline: Eva van Riet en Isabel Kouwenoord
Body
Steeds meer mensen hebben last van een zogenoemde.acrylatenallergie, veroorzaakt door gel-of acrylnagels, 
meldt de NOS. Dermatoloog dr. Thomas Rustemeyer waarschuwt daarom voor de gevaren. Rustemeyer is 
professor dermatologie en allergologie aan het Amsterdam UMC en vertelt: „Er kan een ernstige allergische 
reactie optreden met enorme gevolgen.”
Gel- of acrylnagels blijven lekker lang zitten en zien er misschien mooi uit, maar ze zijn niet zo onschuldig als ze 
lijken. Veel mensen weten namelijk niet dat ze een allergische reactie kunnen veroorzaken.„Kunstnagels maken 
gebruik van een kunststof die op een echte nagel lijkt”, legt Rustemeyer uit. „Daarom moet deze stof flexibel zijn 
zodat het niet afbreekt. En de stoffen die ervoor zorgen dat het product hard wordt en goed op de nagel blijft zitten, 
zijn acrylaten.”
Allergie
Door je nagels met gelnagellak onder een speciale UV/Led lamp te houden, kunnen deze acrylaten uitharden. 
Rustemeyer ziet tegenwoordig veel patiënten met een zogeheten acrylatenallergie. Tien jaar geleden testte 2,3 
procent van alle patiënten in het Amsterdamse UMC positief op de acrylatenallergie. Inmiddels is het percentage 
gestegen naar meer dan 4 procent. „Omdat het nu makkelijk te gebruiken is, wordt het ook steeds vaker door 
mensen thuis gebruikt.”
Een van de klachten die bij een allergie kan optreden is eczeem op de vingers waar de gellak is gebruikt. En 
omdat je met je handen en vingers vaak je gezicht aanraakt, kan ook daar de eczeem zich ontwikkelen. Daarnaast 
benadrukt Rustemeyer dat als je geen klachten hebt, maar iemand aanraakt die wél allergisch is; die persoon ook 
klachten kan krijgen.
Tandarts
Page 2 of 2
Overweeg jij gel- of acrylnagels? Dit zijn de gevaren! Brein & body
Naast eczeem kunnen er ook klachten in bijvoorbeeld je mond ontstaan. „Dezelfde stoffen worden namelijk door 
tandartsen gebruikt in vullingen. Mocht je een acrylatenallergie hebben en bijvoorbeeld net een vulling hebben 
geplaatst, dan kun je zelfs last krijgen van je slijmvliezen. Hier kunnen zwellingen ontstaan waardoor je 
benauwdheidsklachten kunt krijgen. En dat is zorgelijk.”
Niet iedereen is hier trouwens allergisch voor, de ene persoon is er volgens Rustemeyer gevoeliger voor dan de 
ander. „Statistisch gezien is het zo dat als je een allergie hebt – maakt niet uit welke – je gevoeliger bent voor een 
andere allergie. En als je een allergie voor gel- of acrylnagels hebt, betekent dit dat je hier overgevoelig voor bent 
en er nooit meer vanaf komt.”
Veilig alternatief
Wil je toch graag nepnagels? Dan pleit Rustemeyer voor een duidelijke gebruiksaanwijzing met do’s en don’ts; 
zoals de tip dat vloeistof nooit op je huid mag komen en dat je het niet moet gebruiken als je een wondje op je 
vingers hebt.”
Een veilig alternatief is de ouderwetse nagellak. Bij gewone nagellak moet je het vaak na een aantal dagen 
opnieuw doen, terwijl een accrylnagel wekenlang meegaat en echt hard wordt. „Daardoor worden je eigen nagels 
dus dunner. Dit komt omdat ons lichaam de nagel niet meer zelf sterk hoeft te maken. Daarnaast gaat de gewone 
nagellak in tegenstelling tot de gellak niet door de eigen nagel heen. En daaronder kun je juist vaak een ontsteking 
krijgen.”
Meer VROUW
Wil je niets van VROUW missen? Speciaal voor de trouwste lezeressen versturen we elke dag een e-mail met al 
onze dagelijkse hoogtepunten. Abonneer je  hier. Verder kun je ons natuurlijk op de voet volgen op   TikTok,   
Facebook en   Instagram.
Graphic
 
Image, ’Een van de klachten die bij een allergie kan optreden is eczeem op de vingers waar de gellak is gebruikt.’, 
Getty Images
Load-Date: October 31, 2024
End of Document
---
Here are the metadata and reference of the article above:
Media outlet: De Telegraaf
Author: Eva van Riet, Isabel Kouwenoord
Date: October 30, 2024
Title: Overweeg jij gel- of acrylnagels? Dit zijn de gevaren!
---


Here are the metadata and reference of the article content below:
# Title: Journalist Daisy is allergisch voor gelnagels: ’Nooit gewaarschuwd en nu levenslang de sjaak’; Persoonlijk
## Media outlet: De Telegraaf
### Author: Daisy Heyer-Markos
### Date: October 31, 2024

Page 1 of 3
Journalist Daisy is allergisch voor gelnagels: ’Nooit gewaarschuwd en nu levenslang de sjaak’; Persoonlijk
Journalist Daisy is allergisch voor gelnagels: ’Nooit gewaarschuwd en nu 
levenslang de sjaak’; Persoonlijk
De Telegraaf.nl
31 oktober 2024 donderdag 11:30 AM GMT
Copyright 2024 Mediahuis Nederland BV All Rights Reserved
Section: VROUW
Length: 1257 words
Byline: Daisy Heyer-Markos
Body
Steeds meer mensen hebben last van een zogenoemde acrylatenallergie, veroorzaakt door gel-of acrylnagels, 
meldt de NOS. VROUW-journalist Daisy Heyer-Markos is er één van en baalt flink. „Als ik dat nou had geweten 
vóór ik ooit aan al die zooi begon…”
Ooit toen ik nog een kleine Daisy was en stage liep bij VROUW, kreeg ik aan het einde van die stage een eigen 
’cover’. Het is een traditie. Een van de headliners op die cover was: ’Nagels altijd tiptop in orde’. Toen al had ik 
acrylnagels. Lang, kort, met felle kleuren of juist neutraal: ik droeg het allemaal. Heerlijk vond ik het om het getik 
van die lange nagels op mijn toetsenbord te horen. En met mijn eigen nagels was dat een onmogelijke opgave. De 
vorm is weliswaar mooi en ze groeien als kool. Maar als ik met veel pijn en moeite voor elke nagel wat lengte heb 
opgebouwd, kan ik er de donder op zeggen dat binnen de kortste keren twee van de tien nagels een 
vechtscheiding hebben doorgemaakt en ook een derde gebroken is achtergelaten.
Ik had even een nepnagelvrije periode. Vooral omdat mijn echte nagels er dun en broos van werden (een bekend 
fenomeen met acrylnagels) en ik ook geen zin meer had om elke twee weken anderhalf uur in een stoel te zitten 
met tegenover me een wildvreemde waar ik niks interessants mee te bespreken had. Maar ik miste het: die mooie, 
gelakte nagels waar je na die anderhalf uur in die stoel verder twee weken niks meer aan hoefde te doen. Zoveel 
fijner dan nagellak die na een keer zuchten alweer van je nagels gebladderd is. En ik kwam in aanraking met 
nailart. Hoe leuk?! Hele Pinterestborden had ik volstaan met wat voor figuurtjes, felle kleuren en kekke 
dierenprintjes ik op mijn nagels wilde hebben.
Pijnlijke nagelriemen
Page 2 of 3
Journalist Daisy is allergisch voor gelnagels: ’Nooit gewaarschuwd en nu levenslang de sjaak’; Persoonlijk
Dus toog ik toch weer naar een erkende nagelsalon met elke twee weken een vrolijk voorbeeld in handen. Ik werd 
geholpen door de beste nagelstylistes van Amsterdam, die werkten met topproducten zonder rommel erin, hema-
vrije gellak genoemd. Dat was klaarblijkelijk een stof waar sommige mensen irritatie van konden krijgen, maar dat 
zou mij dus mooi bespaard blijven. Dacht ik. Want na een tijdje merkte ik dat ik na afloop van de nagelsalonsessie 
telkens jeukende nagelriemen had. En last van mijn vingertoppen. Ze voelden branderig, alsof ik urenlang zo hard 
had getypt dat ze bijna versleten waren. Met mijn vingers over de mousepad van mijn laptop heen glijden, voelde 
extreem akelig. Ik zocht op of meer mensen hier last van hadden, maar kon niks vinden.
Tijgerprint, felgroene nagels met tekentjes erop, panternagels in paars met rood… Ik had inmiddels een behoorlijke 
periode achter elkaar gellak op mijn nagels gehad en na de tweede keer die pijnlijke nagelriemen te hebben 
ervaren toen ik mijn nagels net had gedaan, had ik het erover met de mensen uit de salon. Inmiddels leken mijn 
vingertoppen ook te gaan vervellen namelijk. We besloten tijdelijk te stoppen. Na anderhalve maand zou ik 
terugkomen om het weer te proberen. Dat deed ik braaf. En we probeerden het weer. En daarna weer met andere 
gellak die ook rommelvrij was. Maar steeds weer kreeg ik een allergische reactie; ik voelde het telkens eigenlijk 
onder de lamp al gebeuren…
Contactallergie
We besloten wederom een tijd te stoppen en het daarna te proberen met Biab: een ander soort lak wat ook uithardt 
onder een lamp, maar je eigen nagel sterker zou maken. Even dacht ik dat we de remedie gevonden hadden en 
vol goede moed liet ik mijn nagels met een neutraal kleurtje ’biabben’. Maar ook nu voelde ik onder de lamp alweer 
een akelig gevoel door de huid van mijn nagels trekken. En anderhalf uur later thuis op de bank, wilde ik mijn 
nagelriemen bijna kapot krabben, zo geïrriteerd waren ze. Mijn vingertoppen werden de dagen daarna droger, de 
huid scheurde. Bij een aantal nagels begon niet alleen het vel op mijn vingertoppen, maar ook rondom mijn nagels 
te bladderen.
Het was genoeg geweest. Dit was het einde van mijn leven met mooie nagels. Ik voelde aan alles dat dit niet 
gezond was en dat het niet meer weg zou gaan. Net als de contactallergie die ik jaren eerder had opgebouwd 
tegen de lijm van wimperextensions. Ook dit gemak - want wat wás het fijn om direct uit bed een ’opgemaakt’ 
gezicht te hebben - was na ruim een half jaar voorbij, omdat ik opeens uit het niets een allergische reactie kreeg 
van de lijm die gebruikt werd. Daar stopte ik eerder mee dan met de nagels: nadat ik voor de tweede keer een 
allergische reactie had gekregen heb ik de wimperstylist twee dagen na het aanbrengen van de wimpers 
gesmeekt alles er linea recta af te halen, omdat ik de ogen uit mijn gezicht wilde krabben. Dan maar puur natuur 
door het leven met een ouderwetse waterproof mascara.
Nagelstylisten
Wat ik toen niet wist, is dat die lijm óók acrylaten bevat. En dat die allergie dus óók een acrylatenallergie is. Dat 
diezelfde lijm gebruikt wordt voor bijvoorbeeld hechtingen, zodat je niet met traditionele hechtingen in de weer 
moet. En dat ik dat soort hechtingen dus nooit in mijn leven moet krijgen. Wat ik ook niet wist is dat dezelfde 
acrylatenallergie me later dus weer kon ’pakken’ met gellak en biab. En ik vermoed de vele nagelstylisten met 
wie ik gewerkt heb ook niet. Anders hadden ze me hopelijk wel gevraagd of ik toevallig allergisch was voor dingen 
als wimperextensions, zodat ik de kans op een allergische reactie in elk geval zou kunnen meenemen in mijn 
keuze voor ’mooie’ nagels.
Wat ze allemaal ook niet wisten (mag ik hopen) is dat áls je een allergie opbouwt voor die acryllaten, je dan ook 
de rest van je leven moet vrezen dat je nooit een kunstheup moet. Of - veel gebruikelijker - een standaard vulling 
moet krijgen bij de tandarts. Want daarin zitten toevallig ook die acrylaten verwerkt, waar ik (en schijnbaar velen 
met mij kwam ik afgelopen week achter n.a.v. het nieuws rondom gelnagels) zo allergisch voor zijn. Als ik dat nou 
had geweten vóór ik ooit aan al die zooi begon…
Langetermijneffecten
Daar zit voor mij dan ook de waarschuwing. Ik geloof met heel mijn hart dat de mensen uit de salons waar ik ben 
geweest écht niet wisten wat voor schadelijke gevolgen de stoffen in gellak (maar dus óók in de zogenaamd Page 3 of 3
Journalist Daisy is allergisch voor gelnagels: ’Nooit gewaarschuwd en nu levenslang de sjaak’; Persoonlijk
veiligere biab of hema-vrije gellak) en dergelijke konden hebben. Maar nu weten we het wel. En ik vind dus dat 
iedereen ervoor gewaarschuwd moet worden!
Het stoort me dat de tendens nu is dat zo’n acrylatenallergie alleen ontstaat als je thuis zelf met flesjes goedkope 
gellak aan de haal gaat en de allergie alleen kan ontstaan bij het gebruik van ’troep’. Dat is simpelweg niet waar: ik 
ben altijd bij professionele salons geweest, heb nooit gebruikgemaakt van troep en ik heb óók een allergie 
ontwikkeld. Iets waar ik nooit voor ben gewaarschuwd, terwijl ik nu levenslang de sjaak ben.
Mijn advies: besef je voordat je aan dit soort dingen begint, dat het allemaal nieuw is en de langetermijneffecten 
van het gebruik van dit soort stoffen relatief onbekend zijn. Besef ook dat een contactallergie óók kan ontstaan als 
je iets eerst jaren zonder problemen gebruikt. En dat als je de allergie eenmaal hebt, je er nooit meer vanaf komt. 
Als je dat beseft en je wilt het risico nemen: be my guest. Maar ik had liever heel mijn leven saaie nagels en rechte 
wimpers gehad, dan dat ik nu de rest van mijn leven moet vrezen voor een nieuwe vulling, kunstknie of hechting…
Meer VROUW
Wil je niets van VROUW missen? Speciaal voor de trouwste lezeressen versturen we elke dag een e-mail met al 
onze dagelijkse hoogtepunten. Abonneer je  hier. Verder kun je ons natuurlijk op de voet volgen op   TikTok,   
Facebook en   Instagram.
Graphic
 
Image, ’Mijn advies: besef je voordat je aan dit soort dingen begint, dat het allemaal nieuw is en de 
langetermijneffecten van het gebruik van dit soort stoffen relatief onbekend zijn.’, aldus Daisy., Eigen beeld & Getty 
Images
Load-Date: November 1, 2024
End of Document
---
Here are the metadata and reference of the article above:
Media outlet: De Telegraaf
Author: Daisy Heyer-Markos
Date: October 31, 2024
Title: Journalist Daisy is allergisch voor gelnagels: ’Nooit gewaarschuwd en nu levenslang de sjaak’; Persoonlijk
---


Here are the metadata and reference of the article content below:
# Title: Bordeauxrode acrylnagels: 'Leuk voor de herfst', maar je kan er wel een allergie aan overhouden
## Media outlet: NRC
### Author: Lotje van Den Dungen
### Date: October 31, 2024

Page 1 of 2
Bordeauxrode acrylnagels: 'Leuk voor de herfst', maar je kan er wel een allergie aan overhouden
Bordeauxrode acrylnagels: 'Leuk voor de herfst', maar je kan er wel een 
allergie aan overhouden
NRC.nl
oktober 31, 2024 9:48 AM GMT
Copyright 2024 Mediahuis NRC B.V. Alle rechten voorbehouden
Length: 908 words
Byline: Lotje van den Dungen
Highlight: Het aantal mensen dat een acrylatenallergie heeft neemt toe, blijkt uit cijfers van het Amsterdam UMC. 
De nieuwe groep patiënten bestaat vooral uit vrouwen, na gebruik van gel- of acrylnagels.
Body
‘Graag iets korter en iets vierkanter.” Een jonge blonde vrouw zit tegenover een medewerker van nagelsalon Nails 
& Spa by Eva in Zaandam. Haar vingers liggen gespreid naar voren, haar polsen rusten op een kussentje. De 
nagelstyliste heeft net haar felrode lak verwijderd met een elektrische vijl en begint met het knippen en shapen . 
De nieuwe kleur wordt bordeauxrood. „Leuk voor de herfst.”
Aepril Ariens (20) is nu iets meer dan een half jaar verknocht aan gellak. Dat is een dikke soort nagellak die in 
ongeveer drie lagen moet worden aangebracht op de eigen nagel. Na elke laag moet de lakdrogen onder een soort 
mini-zonnebank met led- of UV-licht, intussen wordt de andere hand gedaan. Gellak wordt hard door de hitte van 
de lamp en blijft daarna redelijk flexibel. Anders dan harde acrylnagels, die vooral worden gezet om de nagels 
kunstmatig te verlengen. “Dat deed ik eerst altijd, maar die breken zo makkelijk af. Nu doe ik gel.”
Uit cijfers van het Amsterdam UMC, waarover de NOS eerder deze week berichtte, blijkt dat het aantal mensen dat 
een acrylatenallergie heeft opgelopen door gel- en acrylnagels toeneemt. Tien jaar geleden testte 2,3 procent 
van de patiënten in het Amsterdam UMC positief op deze contactallergie, nu is dat al meer dan 4 procent.
Acrylatenallergie was iets dat voorheen vooral voorkwam bij mannen die bijvoorbeeld in klusberoepen veel in 
aanraking komen met acrylstoffen, zoals verf. De nieuwe patiënten in het Amsterdamse ziekenhuis zijn bijna 
allemaal vrouwen, ziet dermatoloog en allergoloog Thomas Rustemeyer.
Ook andere dermatologen zien het volgens Rustemeyer steeds meer: „vrouwen met eczeem rond de vingernagels 
of in het gezicht”. „We snapten niet wat er aan de hand was. Tot we zagen dat vrijwel al deze vrouwen acryl- of 
gelnagels hadden.” Rustemeyer waarschuwt al jaren voor de gevaren van nagelcosmetica, omdat die kan zorgen 
voor acrylatenallergie. „Sommige allergieën kun je ook weer ontgroeien, zoals een voedselintolerantie. Maar een 
contactallergie als deze houd je voor je hele leven.”
Page 2 of 2
Bordeauxrode acrylnagels: 'Leuk voor de herfst', maar je kan er wel een allergie aan overhouden
Hoe meer je in aanraking komt met acryl, hoe allergischer je wordt. En als je eenmaal een acrylatenallergie hebt, 
kun je naast gelnagels ook andere producten niet meer verdragen waar acryl in zit. Bijvoorbeeld tandvullingen, 
zachte lenzen en gehoorapparaten. Maar ook producten die van groter belang zijn voor de gezondheid, zoals een 
kunstheup of een pacemaker, kunnen volgens Rustemeyer door het lichaam worden afgestoten.
Zelf aanbrengen
„Je bent niet allergisch geboren. Je wordt allergisch”, aldus de dermatoloog. Rustemeyer denkt dat het probleem 
groter is dan de cijfers laten zien. Het stofje dat acrylatenallergie veroorzaakt is namelijk pas sinds een paar jaar 
opgenomen in de standaard allergietest, daardoor komt niet iedere patiënt met huidklachten op de 
dermatologieafdeling van Amsterdam UMC terecht.
Als natte gellak op de huid komt kan het stofje makkelijk het lichaam binnendringen. Al helemaal wanneer het op 
een vingerwondje of een kapotte nagelriem terechtkomt. Bij contact met een stofje dat ons lichaam niet kent, wordt 
er van binnen een afweerreactie in gang gezet, legt Rustemeyer uit. „Om allergisch te worden, heb je heel veel 
contact met dat stofje nodig.” En dat gebeurt makkelijk in de nagelcosmetica: in acrylnagels en gellak zitten 
tientallen procenten acryl. Ter vergelijking: in een zachte lens zit slechts 0,01 procent.
De allergie zou je kunnen oplopen in een salon, maar het echte gevaar zit hem in het zelf aanbrengen. Bij 
nagelsalons kosten acryl- of gelnagels al snel zo’n 50 euro per keer. Op internet zijn pakketten te koop met een 
lamp en meerdere potjes lak voor 150 euro. Zelf doen scheelt dus flink in de prijs. Maar, zegt Rustemeyer, 
„beginners weten niet hoe ze te werk moeten gaan. En morsen op de huid is gevaarlijk”. Ook kunnen goedkope 
drooglampen (op internet verkrijgbaar van 13 euro tot 100 euro) ervoor zorgen dat de lak niet goed droogt en op de 
huid blijft plakken.
Prijslijst
In de nagelsalon in Zaandam zet een nagelstyliste secuur de acrylnagels van Angela Diamandidis (55) erop. Ze 
doopt een penseel eerst in het acrylpoeder, daarna in de acrylgel en zo boetseert ze de nagels van haar klant. „Ik 
heb helemaal geen zin om dit thuis te doen, joh”, antwoordt Diamandidis op de vraag of ze dat weleens heeft 
overwogen. Haar buurvrouw heeft wel zelf zo’n lamp gekocht, zegt ze. Al zeker zeven jaar gaat ze naar de salon 
om haar nagels te laten doen: de oude lak verwijderen, de nieuwe erop. “Ik denk er maar liever niet over na wat 
deze gewoonte inmiddels al heeft gekost”, zegt ze terwijl ze naar de prijslijst op het raam kijkt.
Voor veel vrouwen is een bezoekje aan de nagelsalon routine geworden, zegt eigenaresse Trang Nguyen van 
Nails & Spa by Eva. Ze ontvangt veel vaste klanten. Acryl- of gellak groeit na zo’n drie à vier weken uit, dan moet 
deze elektrisch afgevijld worden. Gellak of acryl verwijderen met aceton of normale nagellakremover gaat niet. 
Eraf pulken kan de nagel eronder beschadigen.
Diamandidis heeft nooit huiduitslag gekregen en bang is ze ook niet, zolang ze haar nagels in de salon laat doen. 
„Ik ken wel iemand met een acryl-allergie trouwens”, zegt ze. „Een vriend van me was aan zijn boot aan het 
werken, hij deed eigenlijk wat zij nu met mijn nagels doet, maar dan op zijn boot.” Ze probeert te wijzen naar de 
nagelstyliste, die beveelt haar minder te bewegen. „Hij zat onder de vlekken in zijn gezicht. Zag er niet prettig uit.”
Load-Date: October 31, 2024
End of Document
---
Here are the metadata and reference of the article above:
Media outlet: NRC
Author: Lotje van Den Dungen
Date: October 31, 2024
Title: Bordeauxrode acrylnagels: 'Leuk voor de herfst', maar je kan er wel een allergie aan overhouden
---


Here are the metadata and reference of the article content below:
# Title: Zó herken je een allergische reactie door gelnagellak
## Media outlet: Margriet
### Author: Rosa Bertram
### Date: November 04, 2024

Page 1 of 2
Zó herken je een allergische reactie door gelnagellak
Zó herken je een allergische reactie door gelnagellak
margriet.nl
4 november 2024 maandag 02:01 PM GMT
Copyright 2024 DPG Media B.V. All Rights Reserved
Length: 631 words
Byline: Rosa Bertram
Body
Gelnagellak zorgt voor prachtige, glanzende nagels die lang mooi blijven. Handig, want zo hoef je niet vaak om te 
kijken naar je nagels om toch netjes verzorgde handen te hebben. Maar wist je dat gelnagellak ook risico's met 
zich mee kan brengen, vooral als het gaat om allergische reacties?
Het gebruik van gelnagellak kan bij sommige mensen namelijk allerlei vervelende symptomen veroorzaken, 
variërend van blaren tot kortademigheid. En dat komt steeds vaker voor in Nederland. "In het Amsterdam UMC 
komen steeds meer mensen met een zogenoemde acrylatenallergie die ze hebben opgelopen door gelnagels," 
schrijft NOS.
Waar er tien jaar geleden nog 2,3 procent van alle patiënten in het Amsterdamse ziekenhuis positief testte op 
acrylatenallergie, is dat inmiddels ruim 4 procent. "Dat is zorgelijk," aldus dermatoloog-allergoloog Thomas 
Rustemeyer tegen NOS Stories.
Wat veroorzaakt een allergische reactie op gelnagellak?
Draag jij graag gelnagels of wil je ze in de toekomst? Dan is het verstandig om te weten dat deze populaire 
nepnagels niet alleen maar mooi zijn, maar ze helaas ook de nodige risico's met zich mee kunnen brengen.
Gelukkig is dat niet bij iedereen het geval, maar het kan zijn dat jouw huid niet goed reageert op het materiaal 
waarvan de gelnagels zijn gemaakt. Het is overigens niet zo gek als dat het geval is, want gellaknagels zijn 
gemaakt van chemische stoffen die met je huid in aanraking kunnen komen.
De allergische reacties op gelnagellak worden vaak veroorzaakt door ingrediënten zoals acrylaten. Dit zijn 
chemische stoffen die helpen bij het uitharden van de lak. Bij het aanbrengen en uitharden kan een klein 
Page 2 of 2
Zó herken je een allergische reactie door gelnagellak
percentage van deze chemicaliën op de huid rond de nagels terechtkomen. Dit gebeurt vooral wanneer de 
nagellak niet goed uithardt of wanneer de huid beschadigd is; in dat geval is de kans op een allergische reactie 
groter.
Symptomen van een allergische reactie op gelnagellak
Een allergische reactie op gelnagellak kan zich op verschillende manieren uiten. Je herkent een allergische 
reactie aan de volgende symptomen:
Jeuk en roodheid
Eén van de eerste tekenen van een allergische reactie is jeuk rond de nagelriemen en roodheid van de huid. De 
reactie kan variëren van mild tot intens en kan kort na het aanbrengen van de nagels of enkele dagen later 
optreden.
Zwelling
Soms zwelt de huid rond de nagel op, wat behoorlijk pijnlijk kan zijn. Door deze zwelling kunnen je vingers of zelfs 
hele handen warm worden.
Blaren en huiduitslag
In ernstige gevallen kunnen er zelfs blaren of kleine bultjes op de huid ontstaan. Ook kunnen deze bultjes 
openbarsten, waarna er vocht uit kan komen.
Afbrokkelen van nagels
Bij langdurige blootstelling aan deze chemische stoffen kan de nagel zelfs zo broos worden dat deze kan 
afbrokkelen of loslaten, wat - zoals je wellicht begrijpt - erg vervelend en pijnlijk kan zijn.
Wat kun je doen bij een allergische reactie?
Ook kan het zo zijn dat je zelfs benauwd of kortademig wordt. Op zo'n moment is het aan te raden om direct hulp in 
te schakelen. Wanneer dit je overkomt, is het aan te raden om je gelnagels direct te laten verwijderen en daarna 
een dermatoloog in te schakelen. Waarom?
Een dermatoloog kan namelijk vaststellen of het daadwerkelijk om een allergische reactie gaat en of je eventueel 
een speciale behandeling nodig hebt. In sommige gevallen kan een speciale crème de huid goed kalmeren.
Voorkomen is altijd beter dan genezen
Maar natuurlijk: voorkomen is altijd beter dan genezen. Wil je een allergische reactie voorkomen? Volg dan deze 
tips:
Gelnagellak kan prachtig zijn, maar weet dat er ook mogelijke risico's bij komen kijken. Door voorzichtig te zijn en 
de juiste voorzorgsmaatregelen te nemen, kun je gelukkig genieten van mooie nagels zónder je zorgen te maken 
over een allergische reactie. Wel zo fijn!
Load-Date: January 22, 2025
End of Document
---
Here are the metadata and reference of the article above:
Media outlet: Margriet
Author: Rosa Bertram
Date: November 04, 2024
Title: Zó herken je een allergische reactie door gelnagellak
---


Here are the metadata and reference of the article content below:
# Title: Gelnagellak: met deze nagellakken zit je goed volgens de beauty-expert
## Media outlet: Margriet
### Author: Karen van Ede
### Date: November 06, 2024

Page 1 of 2
Gelnagellak: met deze nagellakken zit je goed volgens de beauty-expert
Gelnagellak: met deze nagellakken zit je goed volgens de beauty-expert
margriet.nl
6 november 2024 woensdag 08:00 AM GMT
Copyright 2024 DPG Media B.V. All Rights Reserved
Length: 733 words
Byline: Karen van Ede
Body
Wellicht heb je afgelopen week ook de televisie uitzending gezien over acrylaten in gelnagellak, of het artikel 
gelezen dat Margriet online er in juni al aan besteedde. En vraag je je af: waarmee kan ik nog wel lakken?
Even een recap: In acrylnagels, gelnagels of gelnagellak zitten acrylaten. Dit zijn de stoffen die ervoor zorgen dat 
het product hard wordt en goed blijft zitten. Acrylaten hebben verschillende namen, maar de meest gebruikte in 
gelnagellak zijn HEMA en Di-HEMA. Zij zorgen ervoor dat een vloeibaar product kan uitharden. Bij gelnagels en 
gelnagellak gebeurt dat onder een UV-Led lamp, zowel in een salon als thuis.
Acrylatenallergie
Bij die acrylaten zit het probleem, want sommige mensen ontwikkelen er een allergie voor. En een 
acrylatenallergie kan vervelende gevolgen hebben. KASSA deed onderzoek naar kunstnagels en de allergie die 
je kunt ontwikkelen en sprak met Thomas Rustemeyer. Hij is professor Dermatologie en Allergologie aan het 
Amsterdam UMC en ziet veel patiënten met acrylatenallergie door het gebruik van nagelproducten. Rustemeyer 
vertelt dat een allergie voor acrylaten wordt opgebouwd wanneer het product in contact komt met de huid. Je kunt 
dan een allergische reactie krijgen, waarbij je last krijgt van roodheid, schilfers, kloven en gevoeligheid op je 
vingers. Maar ook ademhalingsproblemen zijn een symptoom. Als de lak nog niet is uitgehard, kunnen kleine 
acrylaatdeeltjes in de huid komen. Je immuunsysteem ziet deze deeltjes onterecht als vijand en reageert erop. En 
het vervelendste is: ben je eenmaal allergisch, dan kom je er niet meer vanaf. Dit betekent dat je later problemen 
kunt krijgen als je bijvoorbeeld tandvullingen of een kunstheup moet laten plaatsen.
Waar kun je je nagels dan wél mee lakken?
Page 2 of 2
Gelnagellak: met deze nagellakken zit je goed volgens de beauty-expert
Het feestseizoen komt er weer aan, een lakje staat dan wel zo leuk. Of misschien ga je maandelijks langs de 
nagelsalon om te laten lakken?
Het merk Pink Gellac stuurde er direct na de uitzending een brief uit met daarin een statement. "Pink Gellac is al in 
de zomer van 2021 begonnen met een nieuwe formule zonder de bestanddelen HEMA en Di-HEMA. Bijkomend 
voordeel van deze HEMA-vrije producten is dat ze ook sneller af te weken zijn. Inmiddels is ruim 95 procent van het 
assortiment HEMA-vrij en vegan. Eind 2024 zal het hele assortiment HEMA-vrij zijn. De startersets zijn al sinds 
2021 helemaal vrij van HEMA-acrylaten."
Pink Gellac adviseert klanten die hun gelnagels in een nagelsalon laten doen na te vragen welke producten er 
gebruikt worden en te verifiëren of de gebruikte producten voldoen aan de Europese wet- en regelgeving. "Indien je 
overgevoelig bent voor HEMA, of een eventuele toekomstige HEMA-allergie wilt uitsluiten, adviseren wij je een 
HEMA-vrije behandeling aan te vragen. Kies je voor een salon waar Pink Gellac gebruikt wordt, dan weet je zeker 
dat alle producten voldoen aan de Europese wet- en regelgeving."
Hoed je voor niet-Europese merken
In het stament staat ook: "Voor zover bekend worden de klachten bijna altijd veroorzaakt door niet-Europese 
merken van inferieure productkwaliteit en met extreem hoge concentraties HEMA. We willen onderstrepen dat alle 
producten van Pink Gellac voldoen aan de Europese wet- en regelgeving, zoals gecontroleerd door de 
Nederlandse Voedsel- en Warenautoriteit (NVWA). Ons voornaamste advies voor veilig gebruik is: altijd voorkomen 
dat de gellak de huid raakt, indien deze de huid toch raakt de lak direct verwijderen. En kies bij thuisgebruik voor de 
lamp die van hetzelfde merk is als de lak die je gebruikt voor optimale uitharding." Ook (salon)merk The Gel Bottle 
heeft een HEMA-vrij 'Biab' assortiment (Builder in a Bottle, zie thegelbottle.nl).
Let op de grote Margriet nagellaktest
Zit je echt vast aan gelnagellak omdat die zo lekker lang blijft zitten, of zou een 'gewone' nagellak goed genoeg 
zijn? Er zijn diverse 'eco' lakken voor thuis die 10-free zijn, en ademend, ofwel zuurstofdoorlatend. Hoe hoger het 
cijfer voor het woordje free, hoe minder schadelijke stoffen de nagellak bevat. Denk aan Formaldehyde, Toluene, 
Formaldehyde, Dibutyl-phtalate, Synthetic Camphre, TPHP, Paraben, Xylêne, Styrêne, en Benzophénone-1-3 in.
Merken als Kure Bazaar en Nailberry hebben deze lakken in mooie kleuren (zie kurebazaar.com en babassu.nl).
In Margriet 49 komt een grote nagellaktest waarbij deze nagel- en milieuvriendelijke merken er goed uitkomen. Er 
zijn dus alternatieven genoeg.
Load-Date: January 22, 2025
End of Document
---
Here are the metadata and reference of the article above:
Media outlet: Margriet
Author: Karen van Ede
Date: November 06, 2024
Title: Gelnagellak: met deze nagellakken zit je goed volgens de beauty-expert
---


Here are the metadata and reference of the article content below:
# Title: Waarom je je nagelriemen beter niet af kunt knippen of snijden
## Media outlet: Margriet
### Author: Janiek Vreeken
### Date: November 11, 2024

Page 1 of 2
Waarom je je nagelriemen beter niet af kunt knippen of snijden
Waarom je je nagelriemen beter niet af kunt knippen of snijden
margriet.nl
11 november 2024 maandag 10:27 AM GMT
Copyright 2024 DPG Media B.V. All Rights Reserved
Length: 438 words
Byline: Janiek Vreeken
Body
Bij het verzorgen van je nagels hoort ook de verzorging van je nagelriemen. Zeker nu de koude maanden zijn 
aangebroken, kunnen nagelriemen omhoog gaan staan of vervellen. Toch kun je ze beter niet afknippen of snijden 
wanneer dit gebeurt.
De huid rondom je nagels bestaat uit twee delen: de nagelriem en de zogenaamde 'proximal nail fold.' De 
nagelriem is het soms opstaande randje; de proximal nail fold is de huid daaromheen. Er zijn drie belangrijke 
redenen waarom je zowel de nagelriem als de proximal nail fold beter met rust kunt laten.
1. Bescherming tegen schimmels en bacteriën
Nagelriemen hebben een belangrijke functie: ze zijn een barrière die je nagels beschermen tegen bacteriën en 
schimmels. Wanneer je nagelriemen aantast door ze bijvoorbeeld af te knippen of te snijden, loop je een grotere 
kans op infectie. Je loopt bijvoorbeeld meer risico op kalknagels, die veroorzaakt worden door een specifiek soort 
schimmel.
2. Grotere kans op ontsteking
Door de nagelriemen te knippen of te snijden, kunnen er ook onbedoeld wondjes ontstaan in de proximal nail fold. 
Wanneer je deze beschadigt, kan er een ontsteking ontstaan. Die kan soms zo ernstig zijn dat er medische 
behandeling nodig is.
3. Kunstnagelallergie door knippen van de nagelriemen
Page 2 of 2
Waarom je je nagelriemen beter niet af kunt knippen of snijden
Hoewel het niet de oorzaak is, kan het knippen van de nagelriemen de kans op een allergie voor acrylaten 
vergroten. Acrylaten zijn stoffen die je onder andere vindt in kunstnagels. Wanneer de huid rondom je nagel 
beschadigd is en je regelmatig in contact komt met acrylaten, is de kans groter dat je hier een allergie voor 
ontwikkelt. Wil je meer weten over een kunstnagelallergie, lees dan: Kunstnagelallergie kan vervelende gevolgen 
hebben - dit wil je erover weten
Duw nagelriemen niet terug
Een andere manier om je nagelriemen minder op te laten vallen, is door ze terug te duwen. Je duwt ze richting de 
proximal nail fold, waardoor ze minder opvallen. Toch kun je ook dit volgens experts beter niet doen. Hoewel je de 
nagelriem en de proximal nail fold niet snel zult beschadigen wanneer je ze zachtjes terugduwt, is de nagel 
hierdoor wel meer blootgesteld aan bacteriën en schimmels, waardoor een infectie op de loer ligt.
Hoe verzorg je je nagelriemen?
Lang verhaal kort, volgens de experts kun je je nagelriemen dus maar beter met rust laten. Dat betekent overigens 
niet dat je niet iets kunt doen om ze goed te verzorgen. Smeer daarom regelmatig een vette handcrème op je 
nagelriemen.
Je kunt ook gebruikmaken van speciale olie voor nagelriemen. Hierin zijn vaak ingrediënten zoals vitamine E 
toegevoegd voor extra verzorging en hydratatie.
Bron | Nailed It Magazine, Healthline
Load-Date: January 22, 2025
End of Document
---
Here are the metadata and reference of the article above:
Media outlet: Margriet
Author: Janiek Vreeken
Date: November 11, 2024
Title: Waarom je je nagelriemen beter niet af kunt knippen of snijden
---


Here are the metadata and reference of the article content below:
# Title: Wat zijn de risico's van gelnagels?
## Media outlet: Het Parool
### Author: Malika Sevil
### Date: November 12, 2024

Page 1 of 2
Wat zijn de risico's van gelnagels?
Wat zijn de risico's van gelnagels?
Het Parool
12 november 2024 dinsdag
Copyright 2024 DPG Media B.V. All Rights Reserved
Section: PS Dinsdag; Blz. 29
Length: 586 words
Byline: MALIKA SEVIL
Highlight: Kan je iets doen aan uitstelgedrag? Is je leven beter op orde met afvinklijstjes? Op zoek naar 
antwoorden op vragen over gezondheid en hoe je het beste kunt leven. Deze keer: hoe schadelijk zijn gelnagels?
Body
Echt waar?
Nu je in de stad zowat struikelt over de nagelsalons, zien de dermatologen dat terug in hun spreekkamer. Want 
gellak, zo is inmiddels duidelijk, kan een acrylaatallergie veroorzaken. "En een allergie draag je een leven lang 
met je mee," zegt dermatoloog-allergoloog Thomas Rustemeyer van het dermato-allergiecentrum van 
Amsterdam UMC. Daar zien de artsen het aantal patiënten met een acrylatenallergie toenemen. Was tien jaar 
geleden 2 procent van alle patiënten daar allergisch voor, nu is dat opgelopen tot 4 procent. 
Rustemeyer, die dertig jaar geleden al onderzoek deed naar deze allergiesoort, zag door de jaren heen de 
populatie veranderen. Eerst waren het mannen die een allergie hadden opgelopen op het werk waar ze met 
acrylaten in contact waren gekomen, zoals monteurs, tandtechnici of constructiewerkers. Dertig jaar geleden 
kwamen daar de eerste nagelstylistes bij. Mondjesmaat. "Maar het was ook nog maar een heel kleine groep van 
vrouwen die acrylnagels had." 
Inmiddels zijn gelnagels dusdanig ingeburgerd dat iedereen ze draagt, van Monica Geuze tot Gerdi Verbeet. En 
van Tamara Elbaz tot Neelie Kroes. Inmiddels bestaat de 4 procent patiënten met een acrylaatallergie vrijwel 
uitsluitend uit vrouwen en soms zelfs meisjes.
Thuis aan de slag
Page 2 of 2
Wat zijn de risico's van gelnagels?
Wat gaat er precies mis? Het venijn zit in de grondstoffen die nodig zijn om de nagellak te laten uitharden: de 
acrylaten HEMA of Di-HEMA. Als dit spul kan binnendringen in de huid, kan het een allergie veroorzaken. 
Rustemeyer ziet vooral veel vrouwen die thuis zelf met kits aan de slag zijn gegaan. Gelnagels kosten in een salon 
al gauw 50 euro en wie het goedkoop thuis wil doen, heeft de spullen online zo besteld. "Maar als je zelf aan de 
slag gaat, dan ga je op jezelf oefenen. En dan ga je knoeien, bijvoorbeeld omdat je de nagellak niet goed genoeg 
hard laat worden onder een speciale lamp. Of je morst op je huid, of je komt met de lak te dicht op de nagelriem." 
Niet iedereen is meteen allergisch, maar als je net de pech hebt dat je wel een allergie ontwikkelt, dan ben je nog 
niet jarig. Rustemeyer ziet vrouwen binnenkomen, vaak met uitslag op de vingers en de handen, maar ook op het 
gezicht: "Het begint met een rode, jeukende zwelling. Later komen daar blaasjes bij en omdat die jeuken worden 
die open gekrabd en krijg je wondjes." Volgens de patiënten is de jeuk niet te harden. Sommigen krijgen er nog 
luchtwegklachten als benauwdheid bovenop. 
En dan kun je denken: oké, dan ben je allergisch voor gelnagels - so what? "Maar je bent je leven lang allergisch 
voor alles waar acrylaten in zitten. De lijst is eindeloos. Het zit in witte vullingen voor je gebit. Die kan je dan dus 
niet verdragen. Maar mensen krijgen ook weer klachten als ze bepaalde bodylotions of crèmes gebruiken. 
Acrylaten worden gebruikt in zachte contactlenzen, in lijm om bijvoorbeeld een insulinepomp vast te zetten op de 
huid, ECG-pleisters, maar ook in bepaalde tampons en maandverband."
Een levenslange last
Rustemeyer vindt het moeilijk te verteren dat vrouwen - zonder zich bewust te zijn van de risico's - zo'n levenslange 
last moeten dragen, alleen voor een paar mooie nagels. "Als je vijftien of zestien jaar bent, dan denk je er niet bij 
na dat je later misschien een heupprothese of knieprothese nodig hebt, die met botcement moet worden vastgezet, 
waar óók acrylaten in verwerkt zijn. Het gebrek aan informatie is nu nog veel te groot."
'Het begint met een rode, jeukende zwelling. Later komen daar blaasjes bij'
Bekijk de oorspronkelijke pagina: pagina 29
Load-Date: November 11, 2024
End of Document
---
Here are the metadata and reference of the article above:
Media outlet: Het Parool
Author: Malika Sevil
Date: November 12, 2024
Title: Wat zijn de risico's van gelnagels?
---


Here are the metadata and reference of the article content below:
# Title: Toenemende trend van gelnagels brengt risico met zich mee: een levenslange acrylatenallergie
## Media outlet: De Stentor
### Author: Kim Swennenhuis
### Date: November 19, 2024

Page 1 of 2
Toenemende trend van gelnagels brengt risico met zich mee: een levenslange acrylatenallergie
Toenemende trend van gelnagels brengt risico met zich mee: een 
levenslange acrylatenallergie
De Stentor.nl
19 november 2024 dinsdag 11:30 AM GMT
Copyright 2024 DPG Media B.V. All Rights Reserved
Length: 540 words
Byline: Kim Swennenhuis
Body
Het is dé trend van het moment: sierlijk gelakte gelnagels, in alle kleuren van de regenboog. Gellak is sterker dan 
gewone nagellak, blijft lang zitten en is razend populair. Maar de populariteit kent een grote keerzijde: een 
acrylatenallergie. Door thuishobbyisme. Een dermatoloog van MST waarschuwt voor de gevolgen (die groot 
kunnen zijn): ,,Ga naar een ervaren stylist."
Gelnagels zijn tegenwoordig enorm in trek.  Toch is het gebruik ervan niet zonder risico. Volgens dermatoloog 
Tanja Vogel (MST) melden steeds meer mensen zich  met vingertopeczeem. Doordat er thuis gehobbyd wordt. De 
gevolgen van zo'n allergie kunnen groot zijn. ,,Want acrylaten zitten in veel dingen."
Online setjes bestellen en zelf mee prutsen
Gellak is momenteel zeer populair onder vrouwen, omdat het sterker is dan normale nagellak en langer blijft zitten. 
Maar Twentse nagelstylisten én dermatoloog Vogel zien dat er problemen ontstaan, vooral doordat vrouwen 
online setjes bestellen en ze zelf gaan zetten.
Nagelstyliste Kristina Hakobyan uit Almelo: ,,Ik krijg veel jonge meiden als klanten, die thuis zelf experimenteren 
met nagelsetjes zonder de benodigde kennis of kunde te hebben. Veel van hen krijgen daardoor beschadigde 
nagels. Ook hierdoor kan zo'n allergie ontstaan, het is belangrijk om te weten wat je doet."
Steeds meer mensen allergisch
Page 2 of 2
Toenemende trend van gelnagels brengt risico met zich mee: een levenslange acrylatenallergie
Het gevaar van gelnagels zit met name in mogelijk huidcontact. Dermatoloog Tanja Vogel legt uit: ,,In gellak zitten 
acrylaten, een soort chemisch stofje. Die acrylaten moeten uitharden onder (led) uv-licht. Zodra dit onvoldoende 
gebeurt, kan er bij huidcontact een contactallergie ontstaan; een zogeheten acrylatenallergie."
En die allergie komt steeds vaker voor. ,,Ik merk dat steeds meer vrouwen met vingertopeczeem langskomen", 
vertelt Vogel. ,,Bij doorvragen blijkt vervolgens dat een groot deel gelnagels heeft gehad, en dus een allergie heeft 
ontwikkeld."
En dat levert deze problemen op
Dit kan ernstige gevolgen hebben, zegt Vogel. ,,Contactallergieën houd je in principe levenslang. De directe 
reacties zijn vaak eczeem aan de vingertoppen, een rode huid en  schilferigheid. In extreme gevallen kan de nagel 
zelfs loslaten en niet meer aangroeien."
En er is meer.  ,,Als je die acrylatenallergie eenmaal ontwikkelt, kan je daar in de toekomst problemen mee 
krijgen", legt Vogel uit. ,,Acrylaten zitten in veel dingen. Denk aan bepaalde contactlenzen, muurverf, plakkers voor 
een hartfilmpje en kunstheupen. Met een allergie kun je daar allemaal geen gebruik van maken."
Gellak uit den boze, of toch niet?
Moet gellak dan helemaal vermeden worden? De kans op een allergie is klein, mits de lak op correcte wijze wordt 
aangebracht, stelt Vogel. ,,Het is niet zo dat je per direct een allergie oploopt bij het gebruik van gellak. Belangrijk 
is vooral dat de nagelstylist voor het vak is opgeleid en professioneel te werk gaat."
Daar sluiten nagelstylistes Linda Meulman uit Wierden en Kristina Hakobyan uit Almelo zich bij aan. Meulman: 
,,Een nagelstylist is geen erkend beroep, iedereen kan zonder opleiding iets beginnen. Als iemand loopt te prutsen 
en het natte product raakt de huid, dan kan zo'n allergie zich zeker openbaren. Bij nagelstylisten met certificaten, 
waaronder ikzelf, gebeurt dat echter beperkt."
Load-Date: November 19, 2024
End of Document
---
Here are the metadata and reference of the article above:
Media outlet: De Stentor
Author: Kim Swennenhuis
Date: November 19, 2024
Title: Toenemende trend van gelnagels brengt risico met zich mee: een levenslange acrylatenallergie
---


Here are the metadata and reference of the article content below:
# Title: Gemist? Open dag Saxion krijgt duur staartje voor veel ouders & Faillissement raakt Willy W. nu ook privé
## Media outlet: De Gelderlander
### Author: Anonymous
### Date: November 19, 2024

Page 1 of 2
Gemist? Open dag Saxion krijgt duur staartje voor veel ouders & Faillissement raakt Willy W. nu ook privé
Gemist? Open dag Saxion krijgt duur staartje voor veel ouders & 
Faillissement raakt Willy W. nu ook privé
De Gelderlander.nl
19 november 2024 dinsdag 07:00 PM GMT
Copyright 2024 DPG Media B.V. All Rights Reserved
Length: 647 words
Byline: Redactie
Body
Ben je er vandaag niet aan toegekomen om al het regionale nieuws op Tubantia.nl te volgen? Geen probleem, we 
hebben de belangrijkste nieuwsfeiten voor je op een rij gezet. Dit is het nieuws van dinsdag 19 november.
Coaches en mediators geven het op: Twents bedrijf vraagt rechter om 'moeilijke' werknemer te mogen ontslaan | 
Een licht autistische, hoogbegaafde werknemer met een dwangstoornis. Die zijn werk meestal uitstekend beheerst 
maar erg moeilijk is in de omgang. Hoe ver moet je als baas gaan voordat je zegt: nu gaat het echt niet meer?
Grootste faillissement in Twente raakt Willy W. nu ook privé, dreigt kapitale woonboerderij kwijt te raken | De 
gevallen vastgoedmagnaat Willy W. uit Zenderen raakt steeds verder in het nauw. De eigenaar van het failliete 
Megahome dreigt nu zijn kapitale woonboerderij kwijt te raken. De totale schade van het voormalige vastgoedbedrijf 
ligt rond de 260 miljoen euro.
Aanslag op omstreden Twentse ondernemer 'klare zaak' voor justitie | Het onderzoek naar het neerschieten van de 
omstreden zakenman Jeroen B. in Boekelo is bijna klaar. Het Openbaar Ministerie heeft de zaak zo goed als 
rond.Als het aan de officier van justitie ligt wordt de zaak tegen de verdachten snel inhoudelijk behandeld.
Liegende Oldenzaler veroordeeld voor ongeval waarbij Enschedese (73) overleed: 'Vrouw viel uit het niets' | Een 
38-jarige man uit Oldenzaal is schuldig aan de dood van een 73-jarige vrouw uit Enschede. De man opende het 
portier van zijn geparkeerde auto. De vrouw fietste er vol tegenaan. In het ziekenhuis overleed zij aan haar 
verwondingen. De man loog tegen de politie en wiste zijn telefoon.
Page 2 of 2
Gemist? Open dag Saxion krijgt duur staartje voor veel ouders & Faillissement raakt Willy W. nu ook privé
Open dag Saxion krijgt duur staartje voor veel ouders | De open dag bij Hogeschool Saxion in Enschede kreeg voor 
veel ouders een duur staartje. Na een ontdekkingstocht door de collegezalen, wapperde bij hun auto het gevreesde 
bonnetje onder de ruitenwisser. Het is niet de eerste keer dat de open dag van Saxion op deze manier duizenden 
euro's oplevert voor de gemeentekas van Enschede.
Tom (15) uit Enschede vermist | Een 15-jarige jongen uit Enschede wordt vermist. Dat meldt de politie. De jongen, 
die Tom heet, zou al sinds 14 september spoorloos zijn.
Ze werden verliefd in de keuken, nu runnen ze samen een Twentse horecazaak | Dat liefde door de maag gaat, 
kunnen Marrit Hegeman en Nick Nijlant hartgrondig beamen. Marrit en Nick werkten samen bij het Hellendoornse 
restaurant De Uitkijk, waar de vonk oversloeg. En die vonk groeide uit tot echte liefde én ondernemerschap. Samen 
staan ze nu aan het roer van een bekende Wierdense horecagelegenheid.
Petra en Jarno beginnen een vakantiepark op hun Markelose boerderij: 'Zo kunnen we hier ons hoofd boven water 
houden' | Wat moet je met een boerderij als het ouderwetse boeren geen optie meer is? Petra en Jarno Leeftink 
zijn de vijfde generatie op het Markelose Erve Leunk, maar de koeien en varkens zijn allang weg. Met een 
vakantiepark hopen ze de 'oale grond' nieuw leven te geven. ,,Nu kunnen ook anderen genieten van deze prachtige 
plek."
Steeds meer mensen krijgen allergie door gelnagels: 'Hier zit je de rest van je leven aan vast' | Het is dé trend van 
het moment: sierlijk gelakte gelnagels, in alle kleuren van de regenboog. Gellak is sterker dan gewone nagellak, 
blijft lang zitten en is razend populair. Maar de populariteit kent een grote keerzijde: een acrylatenallergie. Door 
thuishobbyisme. Een dermatoloog van MST waarschuwt voor de gevolgen (die groot kunnen zijn): ,,Ga naar een 
ervaren stylist."
De wereld op z'n kop: eigenaar tankstation Hengelo verhoogt prijs in poging overlast voor buurt te beperken | Vorig 
jaar werd het al aangekondigd. En nu is de maat vol voor de politie. Binnenkort worden er bekeuringen uitgedeeld 
aan wachtende automobilisten bij tankstation Netto Tank. ,,Omwonenden zijn meldingsmoe geworden. Ze hebben 
het gevoel dat er niets met hun meldingen gebeurt."
Load-Date: November 19, 2024
End of Document
---
Here are the metadata and reference of the article above:
Media outlet: De Gelderlander
Author: Anonymous
Date: November 19, 2024
Title: Gemist? Open dag Saxion krijgt duur staartje voor veel ouders & Faillissement raakt Willy W. nu ook privé
---


Here are the metadata and reference of the article content below:
# Title: Het risico van gelnagels: levenslange allergie
## Media outlet: De Twentsche Courant Tubantia
### Author: Kim Swennenhuis
### Date: November 21, 2024

Page 1 of 2
Het risico van gelnagels: levenslange allergie
Het risico van gelnagels: levenslange allergie
De Twentsche Courant Tubantia
21 november 2024 donderdag
Hengelo Editie
Copyright 2024 DPG Media B.V. All Rights Reserved
Section: Regio; Blz. 13
Length: 474 words
Byline: KIM SWENNENHUIS
Highlight: Het is de trend van het moment: sierlijk gelakte gelnagels, in alle kleuren van de regenboog. Gellak is 
sterker dan gewone nagellak, blijft lang zitten en is razend populair. Maar de populariteit kent een grote keerzijde: 
een acrylatenallergie. Door thuishobbyisme. Een dermatoloog van MST waarschuwt voor de gevolgen (die groot 
kunnen zijn): "Ga naar een ervaren stylist."
Body
Bij verkeerd aanbrengen dreigt het gevaar van een blijvend eczeem
Gelnagels zijn tegenwoordig enorm in trek. Toch is het gebruik ervan niet zonder risico. Volgens dermatoloog Tanja 
Vogel (MST) melden steeds meer mensen zich met vingertopeczeem. Doordat er thuis gehobbyd wordt. De 
gevolgen van zo'n allergie kunnen groot zijn. "Want acrylaten zitten in veel dingen."
Zelf prutsen
Gellak is momenteel zeer populair onder vrouwen, omdat het sterker is dan normale nagellak en langer blijft zitten. 
Maar Twentse nagelstylisten én dermatoloog Vogel zien dat er problemen ontstaan, vooral doordat vrouwen 
online setjes bestellen en ze zelf gaan zetten.
Nagelstyliste Kristina Hakobyan uit Almelo: "Ik krijg veel jonge meiden als klanten, die thuis zelf experimenteren 
met nagelsetjes zonder de benodigde kennis of kunde te hebben. Veel van hen krijgen daardoor beschadigde 
nagels. Ook hierdoor kan zo'n allergie ontstaan, het is belangrijk om te weten wat je doet."
Het gevaar van gelnagels zit met name in mogelijk huidcontact. Dermatoloog Tanja Vogel legt uit: "In gellak zitten 
acrylaten, een soort chemisch stofje. Die acrylaten moeten uitharden onder (led) uv-licht. Zodra dit onvoldoende 
gebeurt, kan er bij huidcontact een contactallergie ontstaan; een zogeheten acrylatenallergie."
Page 2 of 2
Het risico van gelnagels: levenslange allergie
En die allergie komt steeds vaker voor. "Ik merk dat steeds meer vrouwen met vingertopeczeem langskomen", 
vertelt Vogel. "Bij doorvragen blijkt vervolgens dat een groot deel gelnagels heeft gehad, en dus een allergie heeft 
ontwikkeld."
Schilfers
Dit kan ernstige gevolgen hebben, zegt Vogel. "Contactallergieën houd je in principe levenslang. De directe 
reacties zijn vaak eczeem aan de vingertoppen, een rode huid en schilferigheid. In extreme gevallen kan de nagel 
zelfs loslaten en niet meer aangroeien." En er is meer. "Als je die acrylatenallergie eenmaal ontwikkelt, kan je daar 
in de toekomst problemen mee krijgen", legt Vogel uit. "Acrylaten zitten in veel dingen. Denk aan bepaalde 
contactlenzen, muurverf, plakkers voor een hartfilmpje en kunstheupen. Met een allergie kun je daar allemaal geen 
gebruik van maken."
Moet gellak dan helemaal vermeden worden? De kans op een allergie is klein, mits de lak op correcte wijze wordt 
aangebracht, stelt Vogel. "Het is niet zo dat je per direct een allergie oploopt bij het gebruik van gellak. Belangrijk is 
vooral dat de nagelstylist voor het vak is opgeleid en professioneel te werk gaat."
Geen erkend beroep
Daar sluiten nagelstylistes Linda Meulman uit Wierden en Kristina Hakobyan uit Almelo zich bij aan. Meulman: 
"Een nagelstylist is geen erkend beroep, iedereen kan zonder opleiding iets beginnen. Als iemand loopt te prutsen 
en het natte product raakt de huid, dan kan zo'n allergie zich zeker openbaren."
Directe reacties zijn vaak eczeem, rode huid en schilferigheid
Bekijk de oorspronkelijke pagina: pagina 13
Graphic
 
Aan gelnagels kleven risico's.
Load-Date: November 20, 2024
End of Document
---
Here are the metadata and reference of the article above:
Media outlet: De Twentsche Courant Tubantia
Author: Kim Swennenhuis
Date: November 21, 2024
Title: Het risico van gelnagels: levenslange allergie
---


Here are the metadata and reference of the article content below:
# Title: Strak in de lak: de grote Margriet-nagellaktest
## Media outlet: Margriet
### Author: Karen van Ede
### Date: November 21, 2024

Page 1 of 2
Strak in de lak: de grote Margriet-nagellaktest
Strak in de lak: de grote Margriet-nagellaktest
margriet.nl
21 november 2024 donderdag 08:04 PM GMT
Copyright 2024 DPG Media B.V. All Rights Reserved
Length: 677 words
Byline: Karen van Ede
Body
De Margriet-redactie testte (gel)nagel- lak, ook in de nieuwe stickervorm. Voor lakkers met of zonder ervaring, 
pietje-preciezen, ongeduldige flatsers en nagelbijters: dit waren de resultaten.
Nagelverfraaiers onder de loep
Nagels worden al eeuwenlang verfraaid, maar de eerste echte nagellaksalon in Amerika werd geopend in 1878. 
Het duurde echter tot 1925 voordat Cutex een product op de markt bracht voor thuisgebruik, dat de nagellak werd 
zoals we die nu kennen. Leuk om te weten is dat nagellak is gebaseerd op autolak: nitrocellulose, het belangrijkste 
bestanddeel van nagellak, werd oorspronkelijk gebruikt in de autolakindustrie. Aan het begin van deze eeuw kreeg 
nagelverzorging en -lak een grote impuls, vooral in Amerika en Zuid-Korea, waar het heel normaal was om je 
nagels professioneel 'te laten doen'. In Nederland zijn nagelsalons de afgelopen jaren ook overal te vinden. Na de 
populariteit van acrylnagels (uitgevonden door een tandarts) zijn gelnagels, die worden gebruikt om nagels te 
verlengen of te verdikken, tegenwoordig enorm populair. Volgens de wet mogen alleen professionele 
nagelstylisten werken met bepaalde stoffen die in gelnagelproducten zitten.
Wat is gelnagellak?
Voor thuisgebruik is er gelnagellak, een flexibele lak die uithardt onder een uv-lamp en aanzienlijk langer meegaat 
dan gewone nagellak. Gelnagellak blijft gemiddeld twee weken zitten. Het is belangrijk om de lak met beleid te 
verwijderen, omdat de nagels anders beschadigd kunnen raken. Naast lak zijn er ook gelnagellakstickers, die op 
dezelfde manier worden gebruikt. Deze stickers zijn ideaal voor mensen die geen geduld hebben om te lakken of 
hier minder bedreven in zijn. De laatste tijd is er discussie over het gebruik van HEMA in gelnagellak. Hydroxyethyl 
Page 2 of 2
Strak in de lak: de grote Margriet-nagellaktest
methacrylate (HEMA) is een basisingrediënt dat wordt gebruikt als bindmiddel en verharder. Het speelt een grote 
rol in de hechting van de gellak aan de nagel, maar kan mogelijk allergische reacties veroorzaken.
Meer lezen over gelnagellak? Lees dan: Gelnagellak: met deze nagellakken zit je goed volgens de beauty-expert.
Wat is dipping powder?
Dipping Powder is een nagellaktechniek op basis van poeder in plaats van lak. Er zijn merken die dipping powder 
voor thuisgebruik aanbieden (zoals moodsgellac.nl). Eerst wordt er een basislaag op de nagels aangebracht, 
waarna de nagels in een potje met gekleurd poeder worden ondergedompeld. Dit proces wordt herhaald totdat de 
gewenste kleurintensiteit is bereikt. Vervolgens wordt een activator aangebracht om het poeder te laten uitharden. 
Tot slot worden de nagels gevijld en gepolijst voor een perfect afgewerkte look.
Wat betekent XX-free?
Hoe hoger het cijfer, hoe minder schadelijke stoffen de nagellak bevat, zoals bijvoorbeeld formaldehyde. Er zijn al 
merken die 100% natuurlijke nagellak maken, zoals Kure Bazaar Paris. Voor de kenners: deze lakken bevatten 
geen stoffen zoals tolueen, formaldehyde, dibutylftalaat, synthetische kamfer, TPHP, parabenen, xyleen, styreen en 
benzofenon-1-3. Daarnaast zijn er ook al milieuvriendelijke nagellakken op waterbasis beschikbaar.
Welke dierlijke producten kunnen er in nagellak zitten?
Rode pigmenten afkomstig van kevers (karmijn) en visschubben voor hoogglans worden vaak gebruikt in nagellak, 
maar de vraag naar vegan nagellak groeit. Wil je nagellak gebruiken zonder dierlijke producten? Let dan goed op 
de vermelding op de verpakking. Halal nagellak is zowel zuurstofdoorlatend als vegan.
Leontine Haverhals, manager tekstredactie, testte Only You
Helene van Santen, hoofdredacteur, testte Pink Gellac
Alexandra Holscher, eindredacteur, testte Miracle Gel gelnagellak van Sally Hansen
Daphne Gommans, producer beeld, testte PJR Care nagellak, vegan en 16-free
Anita Vlaar, coördinator lifestyle (culinair-wonen-toerisme-groen) testte Kure Bazaar Paris, 12-free 'clean' nagellak
Inge Truijens, manager mode, beauty & lifestyle, testte Neonail gel stickers Easy On
Nynke Kooy, Margriet online redactie, testte de nagelstickers van Gimeau
Ilona Oerlemans, coördinator eindredactie, testte de nagellakstickers van Maniac
Load-Date: January 22, 2025
End of Document
---
Here are the metadata and reference of the article above:
Media outlet: Margriet
Author: Karen van Ede
Date: November 21, 2024
Title: Strak in de lak: de grote Margriet-nagellaktest
---


Here are the metadata and reference of the article content below:
# Title: 'Zolang niets afrot, blijf ik het doen'
## Media outlet: Het Parool
### Author: Raounak Khaddari, Malika Sevil
### Date: November 30, 2024

Page 1 of 5
'Zolang niets afrot, blijf ik het doen'
'Zolang niets afrot, blijf ik het doen'
Het Parool
30 november 2024 zaterdag
Copyright 2024 DPG Media B.V. All Rights Reserved
Section: Nieuws; Blz. 8, 9
Length: 1954 words
Byline: RAOUNAK KHADDARI EN MALIKA SEVIL
Highlight: Het aantal nagelsalons in Amsterdam is in de afgelopen tien jaar verdrievoudigd. Maar artsen 
waarschuwen voor de levenslange allergieën of zelfs kanker die gellak kan veroorzaken. 'Dat het schadelijk kan 
zijn, zie ik dan wel weer.'
Body
Gellak: Nagelroutine kan gezondheid schaden
Gellak, het staat veel mooier dan die 'korte stompjes', vindt Lilly Buffing (43), die op woensdagochtend haar nagels 
laat doen in de Kinkerstraat. Het is steviger en blijft veel langer zitten dan 'gewone' nagellak. De gellak wordt 
aangebracht zoals alle andere nagellak, maar wordt daarna uitgehard onder een uv- of ledlamp en blijft tot wel een 
maand zitten. Dit in tegenstelling tot 'gewone' lak, die soms na een dag al gaat bladderen. 
Buffing kijkt hoe haar nagels met een elektrische vijl worden gevijld. Ze worden schoon- en klaargemaakt voor de 
gellak die straks volgt. Deze winter zijn nagels in de kleur 'burgundy' (aubergine) en donkerrood helemaal 'in'. Net 
als zwarte nagels met metallic en/of gouden accenten. Buffing: "De trends maken me niets uit. Ik doe altijd waar ik 
zelf zin in heb. Vandaag is dat iets met glitters." 
Ja, ze weet dat haar nagelroutine schadelijk kan zijn voor haar gezondheid, maar ze piekert er niet over om ermee 
te stoppen. "Ik ga het nooit niet laten doen."
Uitsluiting medische ingrepen
Het dringt via TikTok en Instagram steeds meer door tot het grote publiek: van gelnagels kun je een 
acrylatenallergie ontwikkelen. Zo'n allergie gaat nooit meer weg. Het bepaalt je medische toekomst, want bij 
patiënten met acrylaatallergie kan een hele trits aan medische ingrepen niet meer worden gedaan. Zo kan de 
Page 2 of 5
'Zolang niets afrot, blijf ik het doen'
orthopedisch chirurg geen kunstheup zetten. Een kunstknie kan evenmin, want het botcement waarmee de 
prothese wordt vastgezet bevat acrylaten. En het zit ook in plakkers van stoma's, in zachte contactlenzen en in lijm 
om een insulinepomp mee vast te zetten op de huid. 
Toch weet Buffing vrij zeker dat ze de gelnagels niet opgeeft. "Ik ben kapper, ik vind dat je er verzorgd uit moet zien 
en laat al twintig jaar mijn nagels doen met gellak. En dat het schadelijk kan zijn, zie ik dan wel weer. Zolang niets 
afrot, blijf ik het doen." 
Buffing is lang niet de enige die ondanks kennis over de risico's van gellak door blijft lakken. De 38-jarige Mirthe - 
die niet met achternaam in de krant wil - zit naast haar in de behandelstoel en gebruikt vanaf haar 22ste met 
tussenpozen gellak. Ze heeft net cateye (amandelvormige) nagels laten zetten in de kleur bordeauxrood, 
momenteel on trend. "Ik weet dat het slecht is voor je nagels, maar ik wist niet dat je er allergisch van kan worden. 
Als ik er last van krijg, dan denk ik wel dat ik ga stoppen." 
Op de afdeling allergologie van Amsterdam UMC zien ze dat de acrylatenallergie steeds vaker voorkomt. Alle 
patiënten die bij het allergiecentrum komen, worden ook getest op gevoeligheid voor acrylaten. 4 procent blijkt 
daar allergisch voor te zijn, tien jaar geleden was dat nog 2 procent.
Hokjesoverstijgend
Heel verwonderlijk is dat niet, want steeds meer mensen dragen gelnagels, dwars door alle lagen van de bevolking 
heen. Het is omarmd door zowel de klandizie van de Beethovenstraat als die van het Buikslotermeerplein, en de 
hoogleraar loopt er net zo enthousiast mee rond als de schoonheidsspecialiste. Bijna niets is zo hokjesoverstijgend 
als gelnagels: het loopt dwars door alle culturen heen, en dan ook nog van kinderen tot tachtigers. 
Dat is terug te zien in het straatbeeld, want er zijn inmiddels meer nagelstudio's (543 volgens de Kamer van 
Koophandel) dan tramhaltes (500 volgens het GVB) in de stad. De Kamer van Koophandel signaleert in Amsterdam 
een verdrievoudiging, afgezet tegen tien jaar geleden. In 2014 waren er nog 186 in de stad, maar vooral sinds de 
coronajaren opent de ene na de andere studio de deuren. Landelijk gaat het ook hard met de nagelstudio's. In tien 
jaar tijd schoot het van 6251 zaken naar 12.978. 
Dermatoloog-allergoloog Thomas Rustemeyer van Amsterdam UMC, die al dertig jaar onderzoek doet naar 
acrylatenallergie, snapt de aantrekkingskracht ook wel: prachtige, glimmende nagels, die ook nog blijven zitten. 
De ellende zit in de acrylaten Hema of Di-Hema: de grondstoffen die nodig zijn om de gellak te laten uitharden. 
Deze stoffen zitten niet in 'gewone' nagellak. Als dit spul op de huid komt en daar kan binnendringen, kan het een 
allergie veroorzaken.
Peuters met gellak
Vaak wordt de gellak opgebracht na een pedicure- of manicurebehandeling, dus dan zijn de nagelriempjes 
aangeduwd of zelf geknipt. "Onze huid heeft een barrièrefunctie. Het moet ons beschermen. Maar als je daar een 
wondje in maakt door erin te knippen of aan te duwen, dan ben je extra kwetsbaar," zegt Rustemeyer. 
Typische klachten voor mensen met een acrylatenallergie door gelnagels zijn jeukende huiduitslag en eczeem 
aan de zijkanten van de vingers of de handruggen, zegt Rustemeyer. Sommigen komen ook met hooikoorts- of 
astma-achtige klachten naar het allergiecentrum. "De stofjes waarvoor je allergisch bent, zijn héél klein. Die gaan 
door de lucht en komen zo ook in de longen terecht." Page 3 of 5
'Zolang niets afrot, blijf ik het doen'
Ook op allergologencongressen is de acrylatenallergie een hot topic, zegt Rustemeyer. "Bij het laatste congres 
in Amsterdam kwamen collega's uit het buitenland met cijfers dat ze steeds meer kinderen met een 
acrylatenallergie zien. Zelfs kinderen onder de drie jaar." 
En wie denkt: welke ouder doet zijn peuter gellak op? De kinderen met de allergieën zijn meisjes, wat doet 
vermoeden dat de kinderen niet per ongeluk allergisch zijn geworden door de gellak van de moeder. Dan zou je 
ook meer jongens met allergieën moeten zien. Het lijkt er volgens Rustemeyer dan ook op dat ouders zelf die 
gellak bij die hele kleine kinderen opdoen. 
Hoogleraar Albert Feilzer van de tandheelkundeopleiding Acta draait al achttien jaar een spreekuur voor patiënten 
met allergische reacties op van alles en nog wat: gouden vullingen, nikkel, het spalkje achter de voortanden, maar 
dus ook patiënten die een acrylatenallergie hebben ontwikkeld door hun gelnagels. Dit is het enige spreekuur in 
zijn soort en radeloze patiënten komen uit alle hoeken van het land. "Soms zelfs helemaal uit Maastricht." 
Feilzer krijgt de patiënten meestal doorverwezen door tandartsen die zich geen raad weten met de acrylaatallergie 
van hun patiënt. In de tandheelkunde zijn acrylaten eigenlijk zo goed als onmisbaar. Het wordt gebruikt om 
elementen vast te plakken, maar belangrijker nog: acrylaten zijn een belangrijk bestanddeel van de inmiddels niet 
meer weg te denken witte vulling. Omdat de klachten - "opgezwollen lippen, dikke tong, astmatische klachten" - 
optreden vlak na het tandartsbezoek, wordt de link al snel gelegd: een acrylaatallergie. Die vulling moet eruit. 
Maar dan is de volgende vraag: en dan? "Er zijn nog geen goede alternatieven. Alles wat je verder kunt gebruiken 
is slapper en bijt je zo kapot. Tandartsen staan met hun rug tegen de muur." Feilzer oppert bij de patiënt soms om 
een gouden tand te nemen. "Maar dat vinden veel mensen lelijk." Een keramische kroon plaatsen kan wel. "Dan 
moet je alleen wel veel meer gezond tandweefsel wegslijpen. Bovendien zit de patiënt dan met een kroon van 
600 euro, terwijl zonder allergie een vulling van een paar tientjes voldoende was geweest."
Allergische nagelstylisten
Vroeger was het echt een zeldzaamheid, deze acrylaatallergie. "Ongeveer één keer per jaar kregen we een 
allergische tandarts of een tandtechnicus op het spreekuur, die zelf een allergie had ontwikkeld door het werken 
met acrylaten. Als je het hebt, is er maar één optie: stoppen met dit werk," zegt Feilzer. 
Tandartsen en hun assistenten zijn zelf dan ook uiterst voorzichtig met vloeibare materialen die acrylaten bevatten, 
aldus de hoogleraar. "Want de handschoenen zijn waterdicht, maar niet kunststofdicht. De regel is: als het op je 
latex handschoen komt, doe je die onmiddellijk uit." Maar zo zal het in de nagelstudio's niet gaan, vermoedt hij. 
Feilzer heeft zich ook aangemeld bij een Facebookgroep van nagelstylisten. Daar leest hij de verhalen van 
nagelstylisten die zwaar allergisch zijn geworden en tóch doorgaan met werken, desnoods met twee 
handschoenen over elkaar heen. "Vaak noodgedwongen, omdat ze anders geen inkomen hebben. Dat is echt heel 
triest, want hoe langer je aan de stoffen wordt blootgesteld, hoe groter het probleem met de allergie." 
Rustemeyer waarschuwt dat je niet thuis met gellak moet gaan rommelen, en dat beaamt Feilzer: "Ik heb de indruk 
dat het in coronatijd een vlucht heeft genomen. Mensen zaten thuis, verveelden zich en dachten: hé, gelnagels, wat 
leuk, je kunt het in China bestellen. Dan gebruiken ze ook nog ultraviolet licht, om de gellak mee uit te harden. 
Inmiddels weten we ook dat je daar kanker van kunt krijgen."
AfkickenPage 4 of 5
'Zolang niets afrot, blijf ik het doen'
Feilzer, die bijna met pensioen gaat, is bij vlagen verbaasd over wat mensen over hebben voor hun uiterlijk. Niet 
alleen moeten nagels perfect in de lak, tanden moeten witter dan wit en kaarsrecht. "Net badkamertegeltjes." Om 
dat te kunnen realiseren, wordt van gezonde tanden een deel van het tandglazuur afgeslepen, zodat de facing 
eroverheen geplakt kan worden. Ook zijn sommige bleekmethoden soms zo agressief dat het tandvlees kan 
beschadigen, zegt Feilzer. "Influencers hebben een schoonheidsideaal gecreëerd dat in de natuur niet bestaat. Een 
ideaal dat de maatschappij opzadelt met een hoop onzinnige zorg." 
Dat dit soort beautyrituelen een gewoonte worden en dat het écht even wennen is om ervan af te komen, vertelt 
Emése Inèz Hogestijn van AllergyCertified, een Deens label dat verzorgingsproducten en make-up test op 
allergenen, hormoonverstorende en kankerverwekkende stoffen. Hogestijn, die zelf ook heeft moeten afkicken van 
gellak, weet hoe het is om na een jarenlange periode van gellak te stoppen. 
"Alles heeft uiteindelijk te maken met de stap durven zetten," zegt ze. "Op het moment dat jij gewend bent je 
nagels op een bepaalde manier te doen, komt er een ontwenningsperiode. Je vindt op dat moment je nagels niet 
mooi, maar dat is schijn en onzekerheid, weet ik uit ervaring." 
Ook als mensen weten dat er risico's aan kleven, gaan ze ermee door. Kijk naar het zonnebankgebruik. 
Dermatologen waarschuwen al jaren: ga er niet onder liggen, want hoewel klein, het geeft een verhoogd risico op 
huidkanker. "Maar ja, zo werkt het in de maatschappij. Zolang er geen gellakmerken zijn ontwikkeld die geen 
acrylaten bevatten, zal het doorgaan." 
"Toch ligt de verantwoordelijkheid bij producenten en verkopers, niet bij de consument," vervolgt Hogestijn, die 
AllergyCertified in Nederland vertegenwoordigt. "Mensen weten vaak niet dat producten schadelijk kunnen zijn." 
Daar komt bij dat we in de maatschapp ij een bepaald schoonheidsideaal hebben. "We zijn eraan gewend geraakt 
dat onze nagels gelakt moeten zijn," zegt Hogestijn. "De vraag is: willen we dat nog steeds als het ten koste gaat 
van onze gezondheid?"
Schade beperken
Terug naar de nagelstudio, waar nagelstyliste Jovita KaminskaitÄ— (27) aan het werk is. Ja, ze kent de risico's 
en houdt daar rekening mee. "Ik probeer de schade zo veel mogelijk te beperken," zegt KaminskaitÄ—, die acht 
jaar in het vak zit. "Ik probeer de sterkte van de lamp zo laag mogelijk te houden en heb daarom een ledlamp van 
maar 48 watt. Ik werk met het nagelmerk Indigo Nails, omdat ik denk dat dat de minst schadelijke stoffen bevat." 
Tegenover haar zit de 39-jarige Veronika Scavnicka, die sinds een jaar gellaknagels heeft. Voor haar wegen de 
voordelen - mooie, glimmende nagels die wekenlang houden - vooralsnog op tegen het risico op een allergie. "Ik 
vind het er verzorgd uitzien en het blijft langer zitten. Ik was moe van elke keer lakken met gewone lak." En 
bovendien: "Ik heb er nog niets van gemerkt."
'In het buitenland zien ze steeds meer kinderen, zelfs onder de drie jaar, met een acrylatenallergie'
Wie allergisch is geworden voor acrylaten, kan geen kunstheup of kunstknie meer krijgen
Bekijk de oorspronkelijke pagina: pagina 8, pagina 9
Load-Date: November 29, 2024Page 5 of 5
'Zolang niets afrot, blijf ik het doen'
End of Document
---
Here are the metadata and reference of the article above:
Media outlet: Het Parool
Author: Raounak Khaddari, Malika Sevil
Date: November 30, 2024
Title: 'Zolang niets afrot, blijf ik het doen'
---


Here are the metadata and reference of the article content below:
# Title: Brieven
## Media outlet: Het Parool
### Author: Anonymous
### Date: December 07, 2024

Page 1 of 3
Brieven
Brieven
Het Parool
7 december 2024 zaterdag
Copyright 2024 DPG Media B.V. All Rights Reserved
Section: Het hoogste woord; Blz. 53
Length: 814 words
Body
Hoe weet hij dat?
Hoe weet Jeroen van Bergen dat de poepende toerist voor zijn deur cannabis heeft gebruikt en niet net tien 
stroopwafels heeft gegeten (Het Parool, 4 december)? In al die jaren dat ik heb geblowd heb ik nooit de behoefte 
gehad voor iemands deur te poepen.
Edgard Gommeren, Amsterdam
Tranen in mijn ogen
Naar aanleiding van uw recensie in Het Parool van afgelopen zaterdag, toch maar de serie De Toeslagenaffaire 
(terug)gekeken. Ik weet, het is een gedramatiseerde reconstructie van de werkelijkheid en de personages zijn 
gefictionaliseerd, maar waarom zit ik dan met tranen in mijn ogen te kijken?
René de Kruyf, Gouda
Israël
Het ingezonden stuk over het einde van het internationale rechtssysteem (Het Parool, 30 november) is zo eenzijdig 
en vooringenomen dat het nul waarde heeft. De schrijvers alsmede de geciteerde experts en instituten hebben 
telkenmale aangegeven hoe bevooroordeeld zij zijn als het gaat over de Joodse staat. Zij zorgen voor totale inflatie 
van de term genocide.
Het aantal burgerslachtoffers in Gaza is afschuwelijk. Evenals de honderden raketten, afgevuurd op burgerdoelen 
vanuit Gaza, de duizenden slachtoffers van Hamasterreur in Gaza en Israël. Dus één partij aanwijzen als 
misdadiger draagt nauwelijks bij aan de oplossing en getuigt alleen maar van vooringenomen tunnelvisie van de 
schrijvers van dit stuk. En dat terwijl de gijzelaars nog in de tunnels zitten.
Page 2 of 3
Brieven
Freddy Hollander, Amsterdam
Niet gezellig
Ons voetbalelftal speelde met wisselend succes, maar altijd met een stevige derde helft. Elke speler voelde zich na 
afloop geroepen om een rondje bier te doen. Gevolg was dat elke speler van ons team, en van de meeste andere 
teams, met minimaal elf biertjes op in de auto stapte. Ik vond dat te gek worden en stelde voor om allemaal een 
som geld in te leggen zodat iedereen met maximaal drie biertjes naar buiten ging. Later mocht ik door 
omstandigheden helemaal niet meer drinken. Dat geeft meteen een verrassend inzicht in wat alcohol met mensen 
doet. Als nuchter persoon in een drinkend gezelschap val je van de ene verbazing in de andere. Mensen die 
drinken, lossen in enkele volzinnen alle wereldproblemen op. Denken ze. Wat je als nuchter persoon hoort, is een 
hoop onzin die tot in het oneindige herhaald wordt. Mensen die drinken zijn helemaal niet gezellig. Ze denken 
alleen zelf van wel.
Bram Wiertz, Amsterdam
Alcoholvrije evangelie
Leuk en aardig allemaal dat verhaal van mevrouw Klinken (Het Parool, 2 december). Het valt me op dat notoire 
alcoholdrinkers, die het licht hebben gezien en daardoor worden verblind, een drang krijgen om het alcoholvrije 
evangelie te gaan verkondigen. Prima, moeten zij weten, maar het is toch een publiek geheim dat het gewoon 
gezelliger wordt als je een glaasje wijn, bier of een borreltje drinkt? Uitzonderingen daargelaten. Er is een verschil 
tussen levensmiddelen en genotsmiddelen. Ik zou me meer zorgen maken over het ongebreidelde misbruik van 
zoete fris- en energiedrankjes die door de jeugd worden geconsumeerd, met allerlei fysieke problemen, die zich 
wellicht op latere leeftijd gaan openbaren, tot gevolg.
J.W. Nieuwpoort, Alkmaar
Vredesmars
Natascha van Weezel zal haar column van 2 december zeer waarschijnlijk vóór het weekend geschreven hebben, 
zodat zij nog niet wist dat zij op zaterdag 30 november op haar wenken bediend zou worden: de pro-Palestijnse 
protestmars was weliswaar niet de vredesmars waartoe zij opriep, maar het was wel een mars vóór verbinding, pro-
Palestina en tegen antisemitisme en genocide, een demonstratie zonder escalaties. Fijn, deze twee berichten in 
één krant, die bij mij vooral het gevoel opriep: het kan dus wèl, goddank! Dank organisatoren voor dit positieve 
initiatief en dank je, Natascha, voor je genuanceerde columns!
Lous Akkerman, Amsterdam
Nagelstylisten
Het is goed dat er aandacht wordt besteed aan de gevaren van gellak (Het Parool, 30 november). Ik heb zelf ook 
jarenlang nagelsalons bezocht. Een heerlijk rustpunt om even een uurtje een pedicure te laten doen, en mijn 
nagels mooi glanzend af te laten lakken. Nu ik sinds een jaar weet dat gellak een vervelende allergie kan 
veroorzaken ben ik daar mee gestopt.
Het zou goed zijn om ook eens verder te onderzoeken hoe ongezond het is dat de gellak met een mechanische vijl 
wordt verwijderd? De nagelstylistes hebben vaak een mondkapje op, maar het fijnstof dat daarbij vrijkomt, adem 
je als klant zelf wel volop in. Ik denk dat de Hema-acrylaten die zo je longen indringen mogelijk nog schadelijker 
kunnen zijn dan wanneer ze via je nagelriemen in je lijf terechtkomen.
Suzanne Hulsbos, Amsterdam
Groot WassinkPage 3 of 3
Brieven
Amsterdam moet snel beginnen met een eigen bijdrage van de Oekraïners te innen. Zo dragen ze ook bij aan de 
kosten. Niet alles op de belastingbetaler aan laten komen. Rutger Groot Wassink wil voor iedereen voor Sinterklaas 
spelen.
J. Bijster, Amsterdam
Bekijk de oorspronkelijke pagina: pagina 53
Load-Date: December 6, 2024
End of Document
---
Here are the metadata and reference of the article above:
Media outlet: Het Parool
Author: Anonymous
Date: December 07, 2024
Title: Brieven
---


Here are the metadata and reference of the article content below:
# Title: Gellak op je nagels? Waarom je volgens huidarts níet je nagelriemen moet terugduwen voor het lakken
## Media outlet: AD/Algemeen Dagblad
### Author: Laila Moussaoui
### Date: December 18, 2024

Page 1 of 3
Gellak op je nagels? Waarom je volgens huidarts níet je nagelriemen moet terugduwen voor het lakken
Gellak op je nagels? Waarom je volgens huidarts níet je nagelriemen moet 
terugduwen voor het lakken
AD/Algemeen Dagblad.nl
18 december 2024 woensdag 12:15 PM GMT
Copyright 2024 DPG Media B.V. All Rights Reserved
Length: 934 words
Byline: Laila Moussaoui
Body
Strak gelakte nagels waar je wekenlang geen omkijken naar hebt: een bezoekje aan de nagelstylist voor gellak op 
de nagels is een geliefd schoonheidsritueel voor velen. Maar achter de glans schuilen risico's die minder bekend 
zijn. Een stof in gellak kan voor een heftige allergische reactie zorgen. Wat moet je weten voordat je kiest voor 
gelnagels? Een dermatoloog en nagelstyliste delen hun inzichten.
Gellak combineert de eenvoud van nagellak op je eigen nagels met de duurzaamheid van een setje kunstnagels. 
Het blijft wekenlang perfect zitten, zonder af te bladderen of te scheuren. ,,Voor veel klanten is het vooral het 
gemak: drie weken lang hoef je je over je nagels geen zorgen te maken'', zegt Zoë van Hoorn, nagelstyliste uit 
Den Bosch.
Maar gellak bevat ook chemische stoffen die niet zonder risico zijn. ,,Het acrylaat HEMA dat in gellak zit, kan 
allergische reacties veroorzaken", waarschuwt Thomas Rustemeyer, dermatoloog bij Amsterdam UMC.
2-HEMA, oftewel 2-hydroxyethylmethacrylaat, geeft gellak zijn flexibiliteit en sterke hechting. Rustemeyer: ,,Het is 
ook een van de grootste veroorzakers van acrylatenallergieën."
Allergie niet altijd herkend
De eerste signalen van een HEMA-allergie, zoals jeuk, roodheid en zwelling rond de nagelriemen, worden 
volgens de dermatoloog vaak genegeerd of verkeerd geïnterpreteerd. ,,Mensen denken dat het komt door vijlen of 
door andere oorzaken en blijven doorgaan met het gebruik van gellak. Ze gaan meestal niet naar de huisarts met 
hun klachten. Hierdoor kunnen de klachten verergeren en zelfs leiden tot ernstigere allergische reacties, zoals 
benauwdheid.''
Page 2 of 3
Gellak op je nagels? Waarom je volgens huidarts níet je nagelriemen moet terugduwen voor het lakken
HEMA zit ook in alledaagse producten zoals pleisters, tampons, maandverband, glucosemeters en zelfs sommige 
shampoos. ,,Mensen zonder een acrylatenallergie kunnen deze producten probleemloos gebruiken. Maar ben je 
wel allergisch, dan kun je last krijgen van pijnlijke irritaties en uitslag als je deze producten gebruikt. Eenmaal 
allergisch, dan blijf je dat altijd'', aldus de dermatoloog.
Herhaald contact kan risico vergroten
Door herhaald contact met HEMA, vooral wanneer de stof op de huid terechtkomt, vergroot je de kans op een 
acrylatenallergie. ,,De huid werkt als een beschermende barrière, maar als deze wordt beschadigd - bijvoorbeeld 
door het terugduwen van de nagelriemen voordat je de gellak aanbrengt- kan de chemische stof gemakkelijker 
doordringen", legt Rustemeyer uit. Dit verhoogt de kans op een allergische reactie.
De stof wordt daarnaast veel gebruikt in medische en technische beroepen. Rustemeyer: ,,HEMA is een 
veelgebruikt bestanddeel in tandvullingen en composieten die tandartsen en tandtechnici gebruiken, en in 
materialen zoals autolakken en lijmen waarmee automonteurs werken. Wie allergisch wordt, kan daardoor 
onverwachte klachten ontwikkelen, zelfs bij een tandartsbezoek of in werksituaties.''
Bij Amsterdam UMC waar Rustemeyer werkt, zien dermatologen een duidelijke toename van allergieën door het 
gebruik van gellak. Uit hun onderzoek onder ruim 3000 patiënten met klachten blijkt dat het percentage positieve 
tests voor acrylatenallergieën in tien jaar tijd is gestegen van 2,3 procent naar meer dan 4 procent. Het groeiende 
gebruik van acrylaten in gelproducten lijkt een belangrijke oorzaak. ,,Dit risico geldt zowel voor klanten als voor 
professionals die langdurig met deze stoffen werken.''
Wat kun je doen om het risico op allergieën te verkleinen?
Volgens Van Hoorn kunnen professionele salons het risico op een acrylatenallergie door gellak verkleinen door de 
juiste voorzorgsmaatregelen te treffen. ,,Als professionele nagelstyliste zorg ik ervoor dat de lak niet op de huid 
komt. Als dat toch gebeurt, verwijder ik de gellak direct voordat het uithardt'', vertelt ze. ,,Ik werk met 
handschoenen, mondkapjes en een goed afzuigsysteem om klanten en onszelf te beschermen.''
Professionals die gellak aanbrengen, lopen volgens de dermatoloog ook gezondheidsrisico's: ,,De moleculen van 
HEMA dringen makkelijk door handschoenen en chirurgische mondkapjes. Daarom zijn een goede afzuiging en 
speciale maskers met een koolstoffilter hierbij onmisbaar. Sommige professionals dragen zelfs meerdere 
handschoenen tegelijkertijd, zodat het langer duurt voordat de chemische moleculen erdoorheen dringen.''
Van Hoorn raadt thuishobbyisten aan een lamp van minimaal 36 watt te gebruiken, zodat de gellak goed uithardt en 
de chemische stof niet langer actief is. Van Hoorn: ,,Volg altijd de gebruiksaanwijzing van het product en lees de 
ingrediëntenlijst, zodat je weet welke stoffen erin zitten. Als je zelf gellak aanbrengt, is het belangrijk om veilige 
producten te kiezen en goed geïnformeerd te zijn. Ik vind het volgen van een nagelcursus hierbij van belang, 
omdat je daar leert over het gebruik van verschillende nagelproducten en de anatomie van de nagel.''
Zijn er gezondere alternatieven voor gellak?
Vanwege het risico op een allergie zijn er nu ook alternatieve producten op de markt, zegt Van Hoorn. ,,Steeds 
meer merken komen met HEMA-vrije producten die het risico op allergieën verminderen.'' Volgens Rustemeyer 
bieden ook HEMA-vrije producten echter geen garantie dat je niet allergisch wordt. ,,Alternatieve acrylaten zoals 
HPMA worden nu vaker toegepast, maar ook deze chemische stoffen kunnen acrylatenallergieën veroorzaken. 
Het gebruik van gellak blijft daarmee een risico.''
Voor iedereen die het risico op een acrylatenallergie wil vermijden bij nagelverzorging, noemt Rustemeyer 
plaknagels als veilig alternatief: ,,Plaknagels zijn misschien minder populair, maar voor mensen met een allergie 
bieden ze een uitkomst zonder gezondheidsrisico's."
Load-Date: December 18, 2024Page 3 of 3
Gellak op je nagels? Waarom je volgens huidarts níet je nagelriemen moet terugduwen voor het lakken
End of Document
---
Here are the metadata and reference of the article above:
Media outlet: AD/Algemeen Dagblad
Author: Laila Moussaoui
Date: December 18, 2024
Title: Gellak op je nagels? Waarom je volgens huidarts níet je nagelriemen moet terugduwen voor het lakken
---


Here are the metadata and reference of the article content below:
# Title: De (eventuele) nare gevolgen van gelnagels
## Media outlet: nu
### Author: Carolijn Melters
### Date: December 23, 2024

Page 1 of 3
De (eventuele) nare gevolgen van gelnagels
De (eventuele) nare gevolgen van gelnagels
nu.nl
23 december 2024 maandag 08:44 AM GMT
Copyright 2024 DPG Media B.V. All Rights Reserved
Length: 1186 words
Byline: Carolijn Melters
Body
Mooi gelakte nagels die lang blijven zitten: gelnagels lijken dan de perfecte optie. Maar ze kunnen ook zorgen voor 
een allergie met serieuze gevolgen, een acrylatenallergie. Waar kun je bij gelnagels op letten? En wat zijn veilige 
alternatieven?
Je hebt het misschien al voorbij zien komen: berichten dat je na het ontwikkelen van een allergie door gelnagels 
later geen kunstheup of gebitsprothese kunt krijgen. 
Dat zijn inderdaad mogelijke risico's, bevestigt dermatoloog-allergoloog Thomas Rustemeyer van Amsterdam 
UMC."We weten niet zo goed hoe je het meest risico loopt, maar wel wat risicofactoren zijn", zegt hij. "En dat is een 
blootstelling aan een hoge hoeveelheid van een allergeen, in dit geval de acrylaten, via de huid." Een allergeen is 
een stof die voor een allergische reactie kan zorgen. "Je kunt de eerste keer dat je gelnagels laat zetten 
allergisch worden. Maar een allergie kan ook binnen tien jaar ineens ontstaan."Je bent extra gevoelig om een 
acrylatenallergie te ontwikkelen, als je huid beschadigd is. "Bij het zetten van die gelnagels worden je 
nagelriemen misschien teruggeduwd", zegt Rustemeyer. "Zodra de huid beschadigd is, is je afweersysteem al 
getriggerd. Word je op zo'n moment blootgesteld aan zo'n allergeen, dan kan je lichaam die stof als vijand 
zien."Als je eenmaal zo'n allergie hebt, gaat hij niet meer weg. En je afweersysteem leert iedere keer harder terug 
te slaan. "Het begint met wat jeuk en roodheid rondom de nagels, op de handen of het gezicht. Maar als je vaker 
blootgesteld wordt aan waar je allergisch voor bent, worden de reacties uitgebreider en treden ze sneller op.""Er 
zijn producten waar acrylaten in zitten, zoals maandverband", zegt Rustemeyer. "Maar het zit ook in dingen die je 
misschien nog niet nodig hebt. Denk aan een kunstheup, contactlenzen en gebitsprotheses. Na het ontwikkelen 
van zo'n allergie accepteert je lichaam die hulpmiddelen niet meer."
Geen allergie door maandverband, maar wel door gelnagels
Page 2 of 3
De (eventuele) nare gevolgen van gelnagels
Deze acrylaten zitten dus in meerdere producten die je misschien vaker gebruikt. Maar waarom kun je dan niet 
zo'n allergie ontwikkelen door het gebruik van maandverband, maar wel door het zetten van gelnagels? Toxicoloog 
Hester Hendriks van het RIVM en Rustemeyer leggen het uit."Acrylaten zitten vaak als filmvormer in 
nagellakproducten", zegt Hendriks. "Een filmvormer zorgt voor de harde, glanzende en egale laag op je nagel. In 
producten voor kunstnagels zoals acryl- en gelnagels zitten acrylaatmonomeren. Een monomeer is een molecuul 
dat zich kan verbinden met andere moleculen om een lange keten moleculen te vormen. Je kunt het vergelijken 
met een legosteentje: een los steentje is een monomeer, maar als je veel steentjes aan elkaar klikt, krijg je een 
groter bouwwerk."Dat proces heet polymeriseren. "Er ontstaan dan polymeren. Bij het aanbrengen van acryl- of 
gelnagels moeten de monomeren nog polymeriseren. Het polymeriseren gebeurt meestal onder een UV-lamp. Dit 
zorgt ervoor dat de nagels hard worden. Acrylaat-polymeren zijn veilig, maar voor acrylaatmonomeren kun je 
allergisch zijn of allergisch worden. Het is daarom erg belangrijk om de acrylaatmonomeren zorgvuldig aan te 
brengen, zodat ze niet op de nagelriemen of huid rondom je nagel komen. Acryl- en gelnagels zijn veilig nadat ze 
zijn uitgehard, omdat er dan acrylaat-polymeren zijn gevormd."Rustemeyer noemt een monomeer als voorbeeld, 
net als een legosteentje, een klein magneetje. "In maandverband zit dat grote bouwwerk. Maar bij gelnagels wordt 
er lak gebruikt met allemaal losse monomeren, magneetjes. Die kunnen tijdens het lakken overal heen. En kleine 
magneetjes kunnen sneller door de huid komen wat voor problemen zorgt."
Let hierop bij het zetten van gelnagels
Als je thuis een kit voor gelnagels hebt staan, twijfel je misschien of je deze niet beter weg kunt gooien. Rustemeyer 
vindt dat een lastige vraag. "Mooi verzorgde nagels kunnen belangrijk zijn voor je zelfbeeld. Ik begrijp dat je geen 
zin hebt om met ouderwetse nagellak iedere drie dagen je nagels te lakken. Maar je moet weten wat je doet en het 
zou jammer zijn als je slachtoffer wordt van je eigen nieuwsgierigheid."Als je dan toch gelnagels wil, probeer dan 
niet te morsen of ga naar een professionele nagelstylist, adviseren Rustemeyer en Hendriks. "Nagelstylisten 
kunnen nauwkeurig werken en hebben professionele uv-lampen die zorgen dat acrylaatmonomeren goed 
uitharden", zegt Hendriks.Kijk ook goed op het etiket of het product geschikt is voor thuisgebruik. Als er 'alleen voor 
professioneel gebruik' staat, is het niet de bedoeling om deze producten thuis te gebruiken, zegt Hendriks. "Soms 
wordt niet alle informatie op het etiket vermeld, vooral als producten uit het buitenland komen. Haal je producten 
daarom bij een betrouwbare winkel. En mocht je producten uit het buitenland of online kopen, wees dan extra 
alert."Alle nagellak en producten om acryl- of gelnagels te zetten die in Nederland te koop zijn, moeten voldoen 
aan de Europese Cosmeticaverordening, zodat het gebruik niet schadelijk is voor je gezondheid. Hendriks: 
"Volgens de wet mogen alleen professionele nagelstylisten werken met bepaalde stoffen die in producten voor 
acryl- en gelnagels zitten. Dat geldt bijvoorbeeld voor de acrylaatmonomeren HEMA en di-HEMA."Toch zijn er nu 
ook vervangende stoffen voor deze monomeren ontwikkeld die ook voor een allergie kunnen zorgen, waarschuwt 
Rustemeyer. "Deze zijn alleen nog niet gereguleerd. Zodra je met acrylaatmonomeren werkt, moet je opletten."
Ouderwetse nagellak, dippingpowders en plaknagels
Ook bij alternatieven voor gel- of acrylnagels moet je oppassen. Kant- en klare kunstnagels vormen geen risico 
voor een acrylatenallergie, maar de lijm soms wel. "Die kan de stof ethyl cyanoacrylate bevatten", zegt Hendriks. 
"Dat is een acrylaatmonomeer en kan je huid, ogen en luchtwegen irriteren. Ook kan je er allergisch voor zijn of 
worden. Zorg er daarom ook bij lijm voor kunstnagels voor dat het niet op je huid of nagelriemen komt."Een nieuwe 
trend zijn dipping powders, weet Hendriks. Bij dipping powders breng je een laagje speciale lijm aan op je nagels 
en daarna dip je ze in fijn poeder. Vervolgens breng je een topcoating aan. Binnen enkele minuten zijn de nagels 
droog zonder een uv-lamp te gebruiken. Maar de lijm en topcoating bevatten ook de stof ethyl cyanoacrylaat. "Zorg 
er daarom ook bij deze producten voor dat ze niet op je huid of nagelriemen komen."Gewone nagellak is een 
veilig alternatief. Daarbij is het wel belangrijk dat je het product gebruikt zoals dat bedoeld is. Zorg ook hier dat het 
niet op je huid komt. Daarnaast kun je het beste je nagels in een geventileerde ruimte lakken, zodat je bijvoorbeeld 
geen last krijgt van de stoffen die onder andere je luchtwegen kunnen irriteren."Als je hier minder aan blootgesteld 
wil worden, kun je voor een nagellak op waterbasis gaan", zegt Hendriks. "Ook in nagellak kunnen stoffen zitten 
waar je allergisch voor kunt worden, bijvoorbeeld kleurstoffen. Maar het verschil zit in de gevolgen daarvan. Met 
een allergie voor kleurstoffen kun je goed leven, maar met acrylatenallergie is dat lastiger."Page 3 of 3
De (eventuele) nare gevolgen van gelnagels
Load-Date: February 10, 2025
End of Document
---
Here are the metadata and reference of the article above:
Media outlet: nu
Author: Carolijn Melters
Date: December 23, 2024
Title: De (eventuele) nare gevolgen van gelnagels
---


Here are the metadata and reference of the article content below:
# Title: "Duim omhoog en was je niet": kenner geeft tips voor een perfecte gellakmanicure
## Media outlet: Het Belang van Limburg
### Author: Franciska Bosmans
### Date: January 15, 2025

Page 1 of 4
"Duim omhoog en was je niet": kenner geeft tips voor een perfecte gellakmanicure
"Duim omhoog en was je niet": kenner geeft tips voor een perfecte 
gellakmanicure
Het Belang van Limburg
15 januari 2025 woensdag
Copyright 2025 Mediahuis N.V. All Rights Reserved
Section: NEWS
Length: 1564 words
Byline: Franciska Bosmans
Body
Je doe-het-zelf-gellakmanicure haalt de beloofde twee à drie weken niet? Met deze tips en weetjes zou het wél 
moeten lukken.
1. Houd het bij één merk 
Je vindt de ledlamp van het ene gelnagellakmerk er leuker en robuuster uitzien, maar houdt van de kleuren van een 
ander merk? Mixen en matchen is geen goed idee. "Koop een complete set van één merk", adviseert Thera 
Strietman, CEO van het Nederlandse Pink Gellac. "Zo ben je zeker dat de gellak - de basecoat, kleur en topcoat - 
is afgestemd op de sterkte van de lamp en er goed onder uithardt. Gebruik je niet de juiste lamp, dan kan het zijn 
dat je lak niet helemaal uitgehard is, ook al denk jij van wel. Bij Pink Gellac testen we onze lak altijd met onze lamp 
en omgekeerd." 
Goed uitgeharde gellak is gellak die mooi blijft zitten. Bovendien beperk je zo het risico op een allergie op gellak. 
Ook goed om te weten: is er een lampje in je ledlamp stuk? "Koop dan een nieuwe lamp. Je kan dan niet meer 
helemaal zeker zijn dat je gellak volledig uithardt."
2. Prep(pen) makes perfect 
Net zoals je eerst de muren van je woonkamer schoonmaakt en een laagje primer geeft voor je er een nieuwe kleur 
verf op zet, start je ook op een schone basis voor je manicure. Duw je nagelriemen terug met een bokkenpootje en 
vijl je nagels in de gewenste vorm. "Ontvet ze goed en raak ze daarna niet meer aan om te voorkomen dat ze weer 
vet worden", zegt Strietman. "Ruw ze een beetje op met een buffer (een polijstblok, red.): aan een niet al te glad 
nagelbed kan de gellak goed hechten." Eventueel gebruik je nog een dehydrator zoals de Nail Prep Prep Booster 
van Pink Gellac die je nagels verder uitdroogt en ontvet.
Page 2 of 4
"Duim omhoog en was je niet": kenner geeft tips voor een perfecte gellakmanicure
Net zoals bij een manicure met klassieke nagellak start je met een laagje basecoat waarover je je gekozen kleurtje 
aanbrengt en eindig je je manicure met een laagje topcoat.
3. Was je niet (net voor je manicure)
Eindig je me time na een lang bad of douche niet met een manicure: water en gellak zijn geen beste vriendjes. "Je 
kan wel even een pan afspoelen, maar idealiter houd je je handen een uur voor je aan je manicure begint droog. 
Vocht kan er namelijk voor zorgen dat je gellak sneller loslaat."Je nagels absorberen namelijk water, waardoor ze 
wat uitzetten. Na het opdrogen krimpen ze weer, waardoor nagellak kan loslaten.
Onze beautyredactrice test 'botox in een flesje' van Kate Middleton: "Alsof ik met knutsellijm zit te spelen"
4. Werk in dunne laagjes
Dunne laagjes harden beter uit dan dikke, waardoor je lak beter blijft zitten. "Lak je te dik, krijgt de lamp de lak niet 
uitgehard en gaat die rimpelen. Strijk de lak van het borsteltje af aan de hals van het flesje zodat er voor je gevoel 
niet veel lak meer op zit. Dat is, afhankelijk van de dekking van de lak, voldoende om je nagel te lakken. Dekt je 
lakje al na één laag, dan hoef je trouwens niet per se twee lagen kleur te zetten. Nagelstylisten doen dat vaak wel, 
maar mijn persoonlijke ervaring is dat één laag kleur vaak al voldoende is." 
5. Seal the deal 
Waarschijnlijk de moeilijkste stap in het lakproces, maar wel een erg belangrijke om chippen te voorkomen: het 
topje van de nagel sealen, goed afdekken zeg maar. "De lak hoeft helemaal niet aan de onderkant van je 
nagelrand te zitten, maar er wel op. Hoe langer je nagel, hoe makkelijker sealen gaat. Je kan bij kortere nagels je 
borsteltje op hun rand deppen." 
Onze beautyredactrices testen vijf doe-het-zelfmanicures: "Als er eentje losschiet, lijkt het alsof onze natuurlijke 
nagel meekomt"
6. Blijf binnen de lijntjes
Laat zo'n millimeter ruimte vrij tussen je nagelriem en je nagel en zorg ervoor dat de lak je huid niet raakt. Dat oogt 
niet alleen mooier, het vermindert ook het risico op een eventuele allergie. 
Toch wat lak op je huid gemorst? Haal die dan weg met een bokkenpootje of wat remover op een watje voor je de 
lak uithardt onder de lamp. 
7. Mijd allergie
Uit studies blijkt dat zo'n 3 à 4 procent van de bevolking een acrylatenallergie ontwikkelt. Dat is meer dan de 2 
procent van vroeger, maar het blijft statistisch gezien een (erg) klein deel van de bevolking.
Volgens een rapport uit 2018 van het Wetenschappelijk Comité voor Consumentenveiligheid van de EU, is gellak 
veilig als je die gebruikt waarvoor hij bedoeld is: om op je nagels te doen. Dat benadrukt ook Strietman. "Mijd 
huidcontact en gebruik de lamp van hetzelfde merk als de lak zodat die zeker goed uithardt. Zo loop je het minste 
risico op een allergie."
Koop je gellak en ledlamp best bij gereputeerde merken die voldoen aan de Europese wetgeving. 
Gellakformules die vrij zijn van HEMA en DI-HEMA-TMHDC, twee soorten methylacrylaat die al lang bekend zijn 
als allergenen, zouden minder kans op allergie geven. "De acrylaten in Pink Gellac-producten hebben een lager 
risicoprofiel, maar allergieën zijn nooit helemaal uitgesloten als je veelvuldig huidcontact hebt met de gellak, zeker 
wanneer je huid beschadigd is. Dit huidcontact voorkomen blijft dus een belangrijke manier om het risico op een 
allergie te minimaliseren."Page 3 of 4
"Duim omhoog en was je niet": kenner geeft tips voor een perfecte gellakmanicure
Nog een optie zijn gellakstickers, een subcategorie binnen gellak: die zijn al deels uitgehard, waardoor het risico op 
een allergie wat kleiner wordt. Ben je al allergisch, maken ze geen verschil.
Ai, allergisch?
De boosdoeners in gellak die kunnen leiden tot een allergie zijn monomeren van methylacrylaat als HEMA. Die 
kleine deeltjes maken gellak net tot gellak: ze drogen onder de lamp namelijk uit tot een stevig polymeerlaagje dat 
lang op de nagel blijft zitten. 
Harden deze deeltjes niet goed uit en komen ze veelvuldig in contact met de (beschadigde) huid, kunnen ze tot een 
allergie leiden die zich kan uiten in onder meer jeuk, zwellingen, roodheid en loslatende nagels.
"Om de allergie op te wekken, moet de bescherming van je huid eerst zijn doorbroken," vertelde dermatoloog en 
allergoloog Thomas Rustemeyer aan Pointer, het onderzoeksjournalistiekplatform van de Nederlandse omroep 
KRO-NCRV. "Vervolgens moeten acrylaten in een hoge concentratie losse deeltjes je lichaam in kunnen komen. 
Dat gebeurt wanneer het product dat de acrylaten bevat, vloeibaar is, zoals gellak, en in je huid terechtkomt door 
wondjes en velletjes rond de nagel en ingeknipte nagelriemen."
Zodra je een acrylatenallergie hebt, moet je niet enkel manicures met die acrylaten mijden, maar kunnen ook 
onder meer insulinepompen en tand-, heup- en andere prothesen problemen geven omdat die ook acrylaten 
(kunnen) bevatten. Heeft de dermatoloog een allergie bij je vastgesteld, laat die dan opnemen in je medisch 
dossier.
8. Shape matters 
De vorm van je nagels kan een rol spelen bij chippen. Zo loop je met vierkant gevijlde nagels meer kans dat er 
stukjes afschilferen omdat er makkelijker dingen aan blijven haken en de hoekjes makkelijker afbreken. Bij een 
ronde, ovale of amandelvorm is dat minder het geval. "Blijf je bij de natuurlijke vorm van je nagels en vingers, krijg 
je de minste kans op chippen."
9. Nagels zijn uniek
Bij je vriendin blijft gellak drie weken perfect zitten, jij volgt exact hetzelfde stramien, maar haalt nog geen week 
zonder chippen? Dat kan aan je laktalent liggen, maar ook aan je nagels zelf. "Nagels blijven superpersoonlijk. 
Wat bij de ene werkt, werkt daarom niet bij de andere. Nagels veranderen ook met de leeftijd. Bij jonge meiden blijft 
gellak soms niet zitten omdat ze een vetter nagelbed hebben. Naarmate je ouder wordt, worden je nagels droger." 
Van 'vloeibaar goud' tot goedkoop huismerk: na een jaar lang testen zijn dit de favorieten van onze 
beautyredactrice
10. Duim omhoog
Je hoeft je duim niet per se apart onder de lamp uit te harden, maar de kans is groot dat je hem in een andere 
houding moet houden dan je andere vingers wanneer je je lak laat drogen. "Ieders duim staat anders. Zorg ervoor 
dat de duimnagel voldoende licht vangt onder de lamp. Ik moet mijn duim daarom wat omhooghouden. Leg ik hem 
neer, dan krijgt één van zijn zijkanten geen licht." 
11. Lekker in de olie
Als je gellak erop zit, moet je je manicure goed verzorgen om die mooi te houden. "Verzorg het hele nagelbed 
goed. Elke dag nagelriemolie inmasseren houdt de huid rond je nagels goed gevoed en soepel en is ook goed 
voor de gezondheid van je nagel, die uit je huid groeit."
Gebruik je nagels ook niet als gereedschap om bijvoorbeeld een blikje frisdrank te openen en draag (eventueel) 
handschoenen bij het afwassen en poetsen.Page 4 of 4
"Duim omhoog en was je niet": kenner geeft tips voor een perfecte gellakmanicure
Starterkits
kleurtjes kiezen.Premium Set Deluxe van Pink Gellac, 149 euro, op pinkgellac.com of in de Pink Gellac-boetieks in 
Brugge, Brussel, Wijnegem en Antwerpen.
Extra makkelijk te verwijderen. Semi-Permanent LED Green Flash Kennismakingsset van Manucurist, 106 euro, 
op manucurist.com
Gellakstickers. Starterset met 2 manicures van Maniac, 108 euro, op maniac-nails.com.
Lekker Belgisch. Gellak Starter Kit van PN Selfcare, 104 euro, op pn-selfcare.com
Altijd goed-kleurtjes
Klassiek rood.Green Flash LED Nail Polish in Poppy Red van Manucurist, 19 euro, op manucurist.com
Zacht oudroze. PN Selfgel Colour in Pink Bliss van PN Selfcare, 14,65 euro, op pn-selfcare.com en bij Di
Trendy 'Mocha Mousse'. Mocha Brown van Pink Gellac, 13 euro, op pinkgellac.com of in de Pink Gellac-boetieks 
in Brugge, Brussel, Wijnegem en Antwerpen.
De items in dit artikel worden op basis van de actuele trends geselecteerd door de lifestyleredactie. De aanklikbare 
links naar externe partners worden geplaatst als extra infoservice, maar vallen buiten verantwoordelijkheid van de 
redactie.
Load-Date: January 15, 2025
End of Document
---
Here are the metadata and reference of the article above:
Media outlet: Het Belang van Limburg
Author: Franciska Bosmans
Date: January 15, 2025
Title: "Duim omhoog en was je niet": kenner geeft tips voor een perfecte gellakmanicure
---


Here are the metadata and reference of the article content below:
# Title: Hoe safe is de 'veilige' variant van gelnagellak? Expert licht toe
## Media outlet: Flair
### Author: Rachel Vieth
### Date: January 29, 2025

Page 1 of 2
Hoe safe is de 'veilige' variant van gelnagellak? Expert licht toe
Hoe safe is de 'veilige' variant van gelnagellak? Expert licht toe
flair.nl
29 januari 2025 woensdag 02:05 PM GMT
Copyright 2025 DPG Media B.V. All Rights Reserved
Length: 247 words
Byline: Rachel Vieth
Body
Gellak is superpopulair (en handig), maar helaas kleven er ook gezondheidsnadelen aan de nagellak, bleek uit 
onderzoek van Kassa. Maar wat als je kiest voor een 'veilige' variant?
Kassa zocht het opnieuw uit.
Allergie voor gellak
Uit onderzoek van het programma Kassa bleek vorig jaar dat gellak (nagellak die lang blijft zitten en opdroogt 
onder een uv-lamp) gezondheidsproblemen kan veroorzaken. In de lak zitten namelijk de stofjes HEMA - niet te 
verwarren met onze favo winkelketen ;) - en Di-HEMA, die ook wel acrylaten worden genoemd. Deze stofjes 
zorgen ervoor dat de lak hard wordt onder de lamp. Wanneer de lak niet helemaal uitgehard is, kan een 
allergische reactie optreden. We schreven al eerder over deze allergie voor gelnagellak.
Veilig lakje
Reden voor verkopers om een 'veilige variant' te maken van de gellak. Het gaat om zogeheten HEMA-vrije 
nagellak. In plaats van HEMA en Di-HEMA kan gekozen worden voor een veiligere soort acrylaten, waardoor er 
geen allergische reactie meer zou kunnen ontstaan.
Klinkt natuurlijk top, maar heeft het ook echt resultaat? Dermatoloog-allergoloog Thomas Rustemeyer van het 
Amsterdam UMC ziet helaas nog steeds mensen met een allergie binnenkomen in het ziekenhuis, óók nadat ze 
HEMA-vrije nagellak hebben gebruikt. Dat vertelt hij in de uitzending van Kassa. Ook van de andere acrylaten kun 
je dus een allergische reactie krijgen...
Nieuwsgierig naar de reacties van bekende verkopers? Die lees je onderaan het artikel van Kassa.
Bron: Kassa
Page 2 of 2
Hoe safe is de 'veilige' variant van gelnagellak? Expert licht toe
Load-Date: January 30, 2025
End of Document
---
Here are the metadata and reference of the article above:
Media outlet: Flair
Author: Rachel Vieth
Date: January 29, 2025
Title: Hoe safe is de 'veilige' variant van gelnagellak? Expert licht toe
---


Here are the metadata and reference of the article content below:
# Title: Oh nee: na gellak moet je nu ook oppassen voor acryllak
## Media outlet: Flair
### Author: Jaimy Boer
### Date: February 19, 2025

Page 1 of 2
Oh nee: na gellak moet je nu ook oppassen voor acryllak
Oh nee: na gellak moet je nu ook oppassen voor acryllak
flair.nl
19 februari 2025 woensdag 06:00 PM GMT
Copyright 2025 DPG Media B.V. All Rights Reserved
Length: 296 words
Byline: Jaimy Boer
Body
We hadden ons er net bij neergelegd dat het mogelijk is om allergisch te worden voor gellak. En nu is er alweer 
een nieuwe boosdoener: ook acryllak blijkt niet zonder gevaren.
Acryllakallergie
Ben jij ook zo dol op een frisse laag acryllak? Je bent niet de enige! Maar met het risico op een acryllakallergie is 
het de vraag of we onze nagels nog wel veilig kunnen verwennen. Nagelsalons willen daarom dat je oppast met 
dit lakje.
Hoe het zit: acryllak bevat stoffen zoals 2-hydroxyethylmethacrylaat (2-HEMA), die voor allergieën kunnen zorgen. 
Heb je een gevoelig huidtype? Dan kunnen deze stofjes je in de problemen brengen.
Dezelfde stoffen zitten ook in producten als hoortoestellen, pacemakers en zelfs menstruatieproducten. En het kan 
allemaal leiden tot ontstekingsreacties. "Maandverband kan bijvoorbeeld geïrriteerde liezen veroorzaken", 
waarschuwt allergoloog Thomas Rustemeyer van Amsterdam UMC aan LINDA..
Hoe komt dit?
De laatste jaren is het aantal acryllakallergieën flink gestegen. De oorzaak? Vaak ontstaat zo'n allergie door 
onwetendheid. Zeker als je zelf aan de slag gaat met deze lak, zonder te weten wat er precies in de producten zit. 
Dit geldt ook voor gellak, dat net als acryllak een chemisch product is.
Nagelstylist Isa waarschuwde al eerder in Flair: "Het is een chemisch product. Als je niet de juiste kennis hebt, kan 
het je nagels beschadigen. Een juiste toepassing is dus cruciaal."
Wat kun je doen?
Page 2 of 2
Oh nee: na gellak moet je nu ook oppassen voor acryllak
Wil je een allergie voorkomen? Dan is het slim om je goed te informeren over de producten die je gebruikt. Ga voor 
kwaliteit, kies een salon waar ze weten wat ze doen, en wees voorzichtig met zelflakken. Wees altijd alert op je 
lichaam en de signalen die het je geeft.
Want, mooi is leuk, maar gezondheid komt altijd op de eerste plaats!
Bron: LINDA., NRC
Load-Date: February 19, 2025
End of Document
---
Here are the metadata and reference of the article above:
Media outlet: Flair
Author: Jaimy Boer
Date: February 19, 2025
Title: Oh nee: na gellak moet je nu ook oppassen voor acryllak
---


Here are the metadata and reference of the article content below:
# Title: Strak in de nagellak, maar dan veilig
## Media outlet: Nederlands Dagblad
### Author: Miluska van Rompu
### Date: February 24, 2025

Page 1 of 3
Strak in de nagellak, maar dan veilig
Strak in de nagellak, maar dan veilig
Nederlands Dagblad
24 februari 2025 maandag
Editie maandag
Copyright 2025 Nederlands Dagblad B.V. All Rights Reserved
Section: NEDERLAND; Blz. 12
Length: 951 words
Body
Miluska van Rompu / VK  
reportage Nu Nederland steeds meer nagelsalons telt, nemen ook de allergien voor acryllak toe. Met alle risico's 
van dien bij het gebruik van pacemakers, hoortoestellen of tandprotheses. In een Nijmeegse salon leren cursisten 
verantwoord lakken. 
Nijmegen 
In de hagelwitte nagelstudio MD Fantasy, met alleen een bankje, orchideeën en gereedschap in paars en roze, is 
het alsof je permanent met je neus boven een glas sterke drank hangt. En dan valt die lucht op een lesdag als 
vandaag nog mee, zegt eigenaar My-Linh Tran, met slechts twee cursisten in plaats van een salon vol klanten. Zelf 
vindt ze het heerlijk, die geur. 'Als ik terugkom van vakantie, adem ik even extra diep in.' 
'Nederlandse vrouwen, van arm tot rijk, besteden steeds meer aandacht aan hun uiterlijk.'
'My-Linh Tran'
In de Nijmeegse studio, die twintig jaar bestaat, wordt het steeds drukker, vertelt Tran. 'Mensen - en dan vooral 
vrouwen - uit alle lagen van de bevolking laten tegenwoordig hun nagels lakken. Zeker de laatste jaren is het echt 
een trend.'  
Straatbeeld
Dat is ook terug te zien in het straatbeeld: in zo'n twee jaar tijd kwamen er in Nederland 153 nagelsalons bij, een 
groei van 23 procent, bleek in oktober uit cijfers van marktonderzoeker Locatus. Maar een manicure met nagellak 
Page 2 of 3
Strak in de nagellak, maar dan veilig
die drie weken blijft zitten, is minder onschuldig dan veel mensen denken. Met het gebruik van acryllak neemt ook 
het aantal acrylaatallergieën toe, zien artsen. 
Wie daar eenmaal last van heeft, kan geen acrylaten meer verdragen. En die zitten niet alleen in bepaalde 
nagellak, maar ook in hoortoestellen, pacemakers, tandprotheses en menstruatieproducten. Bij gebruik daarvan 
ontstaat dan een ontstekingsreactie: maandverband kan in zo'n geval bijvoorbeeld geïrriteerde liezen geven. 
Waar tien jaar geleden nog 2,3 procent van alle patiënten in het Amsterdam UMC positief testte op een 
acrylatenallergie, is dat nu meer dan 4 procent, zegt Thomas Rustemeyer, allergoloog bij het ziekenhuis. Van die 
groep is 97 procent vrouw. Zo'n allergie kan ontstaan als de stof regelmatig in contact komt met de huid. 'Om 
allergieën te voorkomen, mogen vloeibare lakproducten nooit de huid raken', waarschuwt Rustemeyer. 
De meeste allergieën ontstaan doordat mensen thuis aan het klooien zijn, vermoedt de allergoloog. Maar 
nagelstylist is geen beschermd beroep, en er zijn ook salons waar de medewerkers niet genoeg kennis van zaken 
hebben. Studio-eigenaar Tran herkent dat: 'Toen wij voor het eerst mensen in dienst namen, regende het klachten', 
bijvoorbeeld omdat de lak niet lang genoeg bleef zitten. Ze begon daarom een opleiding tot nagelstylist, voor haar 
eigen medewerkers en anderen die een eigen salon willen beginnen. 
Met een roze elektrische vijl gaat Tran de laatste lakresten te lijf op de nagels van een model, een vriendin van een 
van de cursisten. Als het tijd is voor de nieuwe laklaag, laat ze haar cursisten zien hoe ze de vingers van het model 
bij het middelste kootje vastpakt en de huid zorgvuldig wat naar achteren trekt om te voorkomen dat de vloeibare 
lak de huid raakt. 
Begin deze eeuw gingen Tran en haar moeder nog met een klaptafeltje en rolkoffer vol nagellak bij mensen thuis 
langs. 'Dat waren gewone nagellakjes, zoals je die in een winkel koopt.' Intussen zijn er allerlei producten en 
technieken bij gekomen. Tran somt op: 'Gellak, BIAB, dip powder, acryl.' 
Aan de meeste technieken in nagelsalons komt de stof 2-hydroxyethylmethacrylaat (2-hema) te pas. Dat is een 
van de boosdoeners als het gaat om allergieën, zegt allergoloog Rustemeyer. In EU-landen is de stof nu 
verboden in consumentenproducten, maar via webshops is nog altijd nagellak te koop waar het wel in zit. 
Gelnagelrage
Bovendien vinden producenten snel een alternatief, dat mogelijk evengoed allergieën veroorzaakt. 'Als 
allergologen lopen we daarom altijd achter de feiten aan', zegt Rustemeyer. Er gingen jaren overheen voordat 
artsen zagen dat vrouwen met acrylatenallergie niet toevallig ook de patiënten met piekfijn gelakte nagels zijn. 
Om nieuwe allergene stoffen eerder te signaleren, klopte de allergoloog al meermaals aan bij 
nagellakproducenten om hun producten te testen, maar tot nu toe is daar niets uitgekomen. Maar lakfabrikanten 
die alsnog willen meewerken, zegt Rustemeyer, 'zijn heel welkom'. 
Boezemt het risico van acrylatenallergie al angst in? Voorlopig zal de gelnagelrage niet verdwijnen, verwacht 
Tran. 'Nederlandse vrouwen, van arm tot rijk, besteden steeds meer aandacht aan hun uiterlijk.' Dat wordt 
bevestigd door het onderzoek van Locatus, dat ook een toename signaleert van het aantal tattooshops, 
tandenbleekstudio's en kappers. 
'Mensen kopen hier een stukje identiteit', zegt Tran. 'Net zoals met een tas van Dior of Chanel straal je met 
gelnagels uit dat je goed voor jezelf zorgt en tot een groep behoort die zich dat kan veroorloven.' Voor zo'n 50 euro 
en een uur van je tijd loop je met glimmende nagels de salon uit. Daar kun je drie weken mee vooruit. 
De nieuwe klanten van de salon worden steeds jonger, zegt Tran. Verstevigde, lange nagels geven een lekker 
gevoel, zegt de saloneigenaar. 'Veel mensen vinden het fijn om daarmee ergens op te tikken.' Op sociale media 
zijn talloze parodieën te vinden van vrouwen die met lange nagels luidruchtig op hun telefoonschermpje typen. Er 
zijn zelfs filmpjes met tips: hoe te typen met lange nagels. 
AfkickenPage 3 of 3
Strak in de nagellak, maar dan veilig
'Het voelt elke drie weken alsof je nieuwe schoenen hebt', zegt Tran. 'Achter het stuur moet ik soms echt tegen 
mezelf zeggen: niet op je nagels, maar op de weg letten! Voor wie nog een gat in de markt zoekt, zou ik zeggen: 
geen nagelsalon oprichten, maar een manier uitvinden om ervan af te kicken.' 
Miluska van Rompu / VK  
Link naar PDF
Load-Date: February 23, 2025
End of Document
---
Here are the metadata and reference of the article above:
Media outlet: Nederlands Dagblad
Author: Miluska van Rompu
Date: February 24, 2025
Title: Strak in de nagellak, maar dan veilig
---


Here are the metadata and reference of the article content below:
# Title: Hoe onschuldig zijn gelnagels? ’Steeds meer mensen allergisch en dat heeft grote gevolgen’; Brein & Body
## Media outlet: De Telegraaf
### Author: Eva van Riet
### Date: February 27, 2025

Page 1 of 2
Hoe onschuldig zijn gelnagels? ’Steeds meer mensen allergisch en dat heeft grote gevolgen’; Brein & Body
Hoe onschuldig zijn gelnagels? ’Steeds meer mensen allergisch en dat heeft 
grote gevolgen’; Brein & Body
De Telegraaf.nl
27 februari 2025 donderdag 8:30 AM GMT
Copyright 2025 Mediahuis Nederland BV All Rights Reserved
Section: VROUW
Length: 621 words
Byline: Eva van Riet
Body
Een kek kleurtje op je nagels dat vervolgens bijna één maand blijft zitten. Het klinkt ideaal, maar hoe onschuldig is 
acryllak eigenlijk? In Amsterdam UMC zien ze steeds vaker mensen met een acrylatenallergie, opgelopen door 
gelnagels. Volgens dermatoloog-allergoloog Thomas Rustemeyer kan dat grote gevolgen hebben: „Denk hierbij 
aan een uitslag of eczeem, een jeuk waar je knettergek van wordt.”
Bij de al jarenlange populaire gelnagels wordt een laagje gel op de nagels aangebracht, dat vervolgens moet 
uitharden onder een uv-lamp of ledlamp. In Amsterdam UMC merken ze een toename van mensen met een 
acrylatenallergie, opgelopen door gelnagels.
Uitslag
„Tien jaar geleden testte 2,3 procent van al onze patiënten positief op deze zogenoemde acrylatenallergie”, vertelt 
dermatoloog-allergoloog Thomas Rustemeyer. „Inmiddels is dit percentage opgelopen tot meer dan 4 procent. En 
dat is zorgelijk. Je kunt hierdoor uitslag krijgen of kortademig worden.”
Rustemeyer legt uit dat je verschillende soorten allergieën hebt, waaronder type 1 en type 4. „Bij type 1 moet je 
denken aan een voedselallergie of bijvoorbeeld astma of hooikoorts. Bij een acrylatenallergie gaat het om type 4, 
dat is een contactallergie. Dit is een vertraagd type, dat houdt in dat als je vandaag contact hebt met het stofje; je 
over een aantal dagen pas klachten krijgt.
Contactlenzen
Page 2 of 2
Hoe onschuldig zijn gelnagels? ’Steeds meer mensen allergisch en dat heeft grote gevolgen’; Brein & Body
Deze klachten beginnen vaak op de contactplaats, dus in dit geval rondom de nagels. Maar aangezien je met je 
nagels veel plekken aanraakt, zoals je nek en je gezicht, kan het zich gemakkelijk verspreiden. Denk hierbij aan 
een uitslag of eczeem, een jeuk waar je knettergek van wordt.”
Ook op de lange termijn kunnen de gevolgen ernstig zijn. Rustemeyer: „Je gaat er niet aan dood, laat ik dat 
vooropstellen. Want het is geen voedselallergie. Maar het blijft je leven lang bestaan en wordt niet minder. 
Daarnaast kun je met een allergie voor acrylaten in de toekomst grote problemen krijgen. Zo zit deze kunststof in 
veel medische hulpmiddelen, zoals gehoorapparaten, contactlenzen en botcement. Als je allergisch bent 
geworden, accepteert je lichaam dus mogelijk ook deze hulpmiddelen niet meer.”
Nagelsalon
Volgens Rustemeyer is het belangrijk om je bij twijfel te laten onderzoeken, want iedere keer als je contact hebt met 
het stofje wordt de allergie erger. „Zodra je denkt: dit klopt niet... Trek dan aan de bel en onderneem actie. 
Vervolgens is het belangrijk om bij de huisarts, tandarts of mondhygiëniste door te geven wanneer je daadwerkelijk 
een acrylatenallergie hebt, zodat hij of zij kan beoordelen of een behandeling door kan gaan.”
Stel je hebt al jarenlang gelnagels, iedere maand een ander leuk kleurtje en nergens last van… Kun je je zorgeloze 
bezoekjes aan de nagelsalon dan rustig doorzetten? „Nee, ook dan kun je alsnog een keer allergisch worden. De 
een wordt namelijk snel allergisch en de ander is jarenlang immuun en krijgt nergens last van. Maar dat kan dus 
veranderen.”
Verbazingwekkend
Rustemeyer benadrukt tot slot dat het mede hierom belangrijk is dat een nagelstyliste moet weten wat voor risico’s 
aan het gebruik zijn verbonden. „Er duiken steeds meer nagelsalons op in het straatbeeld. Ik vind het 
verbazingwekkend dat iedereen dit beroep zo maar mag uitoefenen. Een kapper heeft doorgaans een diploma 
nodig, maar als ik vandaag bedenk om morgen een nagelsalon te beginnen kan ik dat zo doen. Maar voordat je 
met chemicaliën gaat werken, is het belangrijk dat je weet wat je aan het doen bent.”
Meer VROUW
Wil je niets van VROUW missen? Speciaal voor de trouwste lezeressen versturen we elke dag een mail met al 
onze dagelijkse hoogtepunten. Abonneer je  hier. Verder kun je ons natuurlijk op de voet volgen op   TikTok,   
Facebook en   Instagram.
Graphic
 
Image, „Er duiken steeds meer nagelsalons op in het straatbeeld. Ik vind het verbazingwekkend dat iedereen dit 
beroep zo maar mag uitoefenen.”, Getty Images
Load-Date: February 28, 2025
End of Document
---
Here are the metadata and reference of the article above:
Media outlet: De Telegraaf
Author: Eva van Riet
Date: February 27, 2025
Title: Hoe onschuldig zijn gelnagels? ’Steeds meer mensen allergisch en dat heeft grote gevolgen’; Brein & Body
---

